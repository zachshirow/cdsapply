---
title: استان مانیتوبا
aliases:
  - استان مانیتوبا
tags:
  - note
date: 2024-07-21
draft: false
direction: auto
---

استان مانیتوبا دارای اقتصاد متنوع، نرخ بیکاری پایین، فرهنگ پر جنب و جوش و زیبایی‌های طبیعی فراوانی است. با تحصیل و زندگی در این استان، با کمترین هزینه از پیشرفته‌ترین امکانات آموزشی و بالاترین سطح استانداردهای زندگی برخوردار خواهید شد.

با توجه به مزیت‌های منحصر به فرد تحصیل در استان مانیتوبا، مقاله‌ای را برای آشنایی با شرایط تحصیل در این استان اختصاص داده‌ایم. با ما همراه باشید.

پایتخت استان:	وینیپگ
جمعیت:	۱.۳۶۹ میلیون نفر
میانگین هزینه زندگی در ماه:	۱,۶۰۰ دلار
بهترین شهرهای دانشجویی:	براندون و وینیپگ
جمعیت دانشجویان بین‌المللی:	۱۸,۷۲۵ نفر


## مزایای تحصیل در مانیتوبا
### امکان تخفیف شهریه
استان مانیتوبا علاوه بر اینکه دارای مقرون‌به‌صرفه‌ترین شهریه و هزینه‌های زندگی است، به افرادی که بعد از تحصیل در استان می‌مانند و کار می‌کنند، بیش از ۶۰٪ شهریه را به صورت معافیت از مالیات برمی‌گرداند.

### بیمه درمانی رایگان
مانیتوبا یکی از بهترین برنامه‌های بیمه درمانی را در کانادا ارائه می‌دهد. مقیمان موقت مانند دانشجویان و همسران آن‌ها پس از ۶ ماه تحصیل تمام‌وقت می‌توانند به صورت رایگان از خدمات درمانی استفاده کنند.

### فرصت‌های شغلی متعدد
بازار کار مانیتوبا از روند رو به رشدی برخوردار است. دولت مانیتوبا پیش‌بینی کرده است ۱۴۱,۷۰۰ فرصت شغلی جدید، بین سال‌های ۲۰۲۱ تا ۲۰۲۵ در این استان ایجاد خواهد شد.

### هزینه‌های ارزان زندگی
هزینه‌های زندگی و مسکن در استان مانیتوبا در مقایسه با سایر استان‌های کانادا پایین‌تر است.

## رنکینگ دانشگاه‌های مانیتوبا

طبق رده‌بندی سایت یو اس نیوز (U.S News)، رتبه کشوری و جهانی دانشگاه‌های بریتیش کلمبیا در سال ۲۰۲۲ به صورت زیر است:

|دانشگاه|رتبه کشوری|رتبه جهانی|
|---|---|---|
|دانشگاه مانیتوبا|۱۵|۳۸۷|
|دانشگاه وینیپگ|۴۱|۱۸۳۶|
|دانشگاه براندون|۶۰|۱۸۶۴|
|دانشگاه منونایت کانادا|۷۴|۵۰۰۳|
|دانشگاه سن بونیفاس|۸۰|۵۹۸۰|

### لیست دانشگاه‌های مانیتوبا
دانشگاه مانیتوبا
دانشگاه وینیپگ
دانشگاه منونایت
دانشگاه سنت بونیفیس

### لیست کالج‌های استان مانیتوبا
کالج پلی تکنیک رد ریور / Red River College Polytechnic
کالج نورث کانادا / University College of the North
کالج دانشگاه بوث / Booth University College
کالج آسینیبوس Assiniboine Community College / ACC
کالج دانشگاه پراویدنس و مدرسه علوم دینی / Providence University College & Theological Seminary
کالج سی دی آی وینیپگ / CDI College – Winnipeg
کالج دانشگاه یلوکوئیل / Yellowquill University College
کالج رابرتسون / Robertson College
کالج استاین بک بایبل / Steinbach Bible College
کالج هنرهای رسانه‌ای مید اوشن Mid-Ocean School of Media Arts / MOSMA
کالج پلی تکنیک رد ریور، پردیس استاین بک / RRC Polytech – Steinbach Campus
کالج پلی تکنیک رد ریور، پردیس پرتیج / RRC Polytech – Portage Campus
کالج رد ریور، پردیس خیابان پرینسس / Red River College, Princess Street
کالج پلی تکنیک رد ریور، مرکز آموزش زبان / RRC Polytech – Language Training Centre
کالج سنت ولادیمیرز / Saint Vladimir’s College
کالج رد ریور، مرکز آموزش هوانوردی و هوافضای استیونسون وینیپگ / Red River College, Stevenson Aviation & Aerospace Training Centre Winnipeg
کالج رد ریور، مرکز آموزش بزرگسالان / Red River College. Adult Learning Centre
کالج رد ریور / Red River College
کالج رد ریور، مرکز آموزش جامع استاین بک / Red River College, Steinbach Community Learning Centre
کالج رد ریور، مرکز آموزش هوانوردی و هوافضای استیونسون ساوث پورت / Red River College, Stevenson Aviation & Aerospace Training Centre Southport
کالج وسلی / Wesley College
کالج رد ریور، پگوئی، فیشر ریور / Red River College, Peguis – Fisher River


### پذیرش گرفتن از کدام دانشگاه‌های مانیتوبا راحت‌تر است؟

دانشگاه وینیپگ
دانشگاه وینیپگ با نرخ پذیرش ۷۵٪ آسان‌ترین دانشگاه مانیتوبا برای گرفتن پذیرش است.

دانشگاه سنت بونیفیس
دانشگاه سنت بونیفیس با نرخ پذیرش ۶۵% یکی از دانشگاه‌های مانیتوبا است که گرفتن پذیرش از آن ساده است.

دانشگاه منونایت
برای اخذ پذیرش از دانشگاه منونایت کافی است که شرایط مورد نیاز پذیرش را داشته باشید و لازم نیست با دیگران رقابت کنید.

## هزینه تحصیل در استان مانیتوبا
شهریه تحصیلی با توجه به رشته، مقطع تحصیلی و مؤسسه آموزشی مورد نظر، متفاوت است. در ادامه به میانگین شهریه در هر کدام از مؤسسات آموزشی استان اشاره شده است.

بیشتر بخوانید: [[canada-ed-tuition|هزینه تحصیل در کانادا]]

## بورسیه تحصیلی دانشگاه‌های مانیتوبا
دانشجویان بین‌المللی مانیتوبا ممکن است برای دریافت بورسیه از طرف مؤسسه آموزشی یا دولت کانادا واجد شرایط باشند.

علاوه بر بورسیه‌های دولتی، دانشگاه‌های استان مانیتوبا هم بورسیه‌هایی را در قالب اسکالرشیپ، برسری، اوارد، دستیار آموزشی و دستیار پژوهشی (در مقاطع تحصیلات تکمیلی) به دانشجویان ارائه می‌دهند. برای اطلاع از شرایط دریافت بورسیه باید با مؤسسه آموزشی خود تماس بگیرید.

بیشتر بخوانید: [[canada-scholarship|بورسیه تحصیلی کانادا]]


## آمار ویزاهای تحصیلی استان مانیتوبا

در جدول و نمودار زیر، تعداد استادی پرمیت‌های صادر شده برای دانشجویان خارجی که استان مانیتوبا را برای تحصیل انتخاب کرده‌اند را به تفکیک هر دوره تحصیلی مشاهده می‌کنید.

| مقطع                 | ۲۰۱۷   | ۲۰۱۸   | ۲۰۱۹   | ۲۰۲۰  | ۲۰۲۱   | ژانویه تا فوریه ۲۰۲۲ |
| -------------------- | ------ | ------ | ------ | ----- | ------ | -------------------- |
| ابتدایی تا متوسطه    | ۱,۴۹۵  | ۱,۵۱۰  | ۱,۶۷۰  | ۱,۲۳۵ | ۲,۳۲۰  | ۳۱۵                  |
| دانشگاه و کالج       | ۷,۷۱۵  | ۹,۱۴۵  | ۹,۴۲۰  | ۶,۶۹۰ | ۹,۴۴۵  | ۱,۳۴۵                |
| سایر دوره‌ها         | ۱,۳۵۵  | ۱,۴۴۰  | ۱,۰۴۰  | ۵۴۰   | ۹۷۵    | ۱۷۵                  |
| دوره تحصیلی ذکر نشده | —      | ۵      | —      | ۵     | ۵      | ۰                    |
| مجموع                | ۱۰,۴۵۰ | ۱۱,۹۸۵ | ۱۲,۰۲۵ | ۸,۳۸۰ | ۱۲,۶۴۵ | ۱,۸۳۵                |

## زندگی دانشجویی در استان مانیتوبا
دانشجویان بین المللی با تحصیل در مانیتوبا به پیشرفته‌ترین امکانات با هزینه های مقرن به صرفه دسترسی خواهند داشت. در ادامه برای آشنایی با زندگی دانشجویی در مانیتوبا، سه مولفه را از قبیل اسکان، حمل و نقل و بیمه دانشجویی را بررسی می کنیم.

### اسکان
در استان مانیتوبا طیف گسترده‌ای از سکونتگاه‌ها برای دانشجویان بین‌المللی وجود دارد که عبارت‌اند از:
- زندگی با یک خانواده کانادایی (Homestay)
- سکونتگاه‌های دانشجویی و خوابگاه
- اجاره اتاق، آپارتمان یا خانه شخصی
- سکونتگاه موقت مانند هتل

### حمل و نقل
دانشجویان بین‌المللی مانیتوبا معمولاً برای رفت و آمد از اتوبوس استفاده می‌کنند. وینیپگ تنها شهر مانیتوبا است که سیستم حمل و نقل عمومی قابل توجهی دارد. Winnipeg Transit از سیستم‌های حمل و نقل عمومی این شهر است.

Winnipeg Transit در حال حاضر ۱۳ مسیر رفت و آمد به پردیس Fort Garry و ۱۰ مسیر رفت و آمد به پردیس Bannatyne و ۴ مسیر نیز به به پردیس William Norrie دانشگاه مانیتوبا دارد.

بزرگ ترین شرکت‌های اتوبوسرانی بین شهری مانیتوبا عبارت‌اند از:

- Greyhound Bus
- Beaver Bus Lines
- Grey Goose Bus Lines

دانشجویانی که در یکی از برنامه‌های تمام‌وقت دانشگاه‌های مانیتوبا تحصیل می‌کنند، می‌توانند از کارت U-pass برای استفاده از وسایل نقلیه استفاده کنند. از سایر راه‌های رفت و آمد دانشجویان در استان مانیتوبا می‌توان به تاکسی، کشتی، اجاره خودرو و دوچرخه‌سواری اشاره کرد.

### بیمه دانشجویی
هر دانشجوی بین‌المللی که در مؤسسات آموزشی مانیتوبا ثبت‌نام کرده باشد، تحت پوشش طرح سلامت دانشجویان بین‌المللی مانیتوبا (MISHP) قرار خواهد گرفت. داشتن بیمه درمانی اولیه برای دانشجویان الزامی است.

این طرح مواردی را از قبیل بستری در بیمارستان، ویزیت دکتر، عکسبرداری اشعه ایکس و سایر موارد، پوشش می دهد.

اطلاعات بیشتر: [[canada-student-insurance|بیمه خدمات درمانی کانادا]]


## هزینه زندگی دانشجویی در استان مانیتوبا
متوسط هزینه زندگی دانشجویی در استان مانیتوبا بین ۶۰۰ تا ۱,۲۰۰ دلار در ماه است. البته هزینه زندگی با توجه به نوع مسکن، شرایط زندگی و شهر محل تحصیل، متفاوت است.

بیشتر بخوانید: [[canada-living-cost|هزینه زندگی در کانادا]]

اسکان:	۲۰۰ تا ۱,۰۰۰ دلار در ماه
خوراک:	۱۳۰ دلار در ماه
حمل و نقل:	۱۰۰ دلار در ماه
پوشاک:	۴۵ دلار در ماه
اینترنت:	۷۷ دلار در ماه
تفریح:	۴۰ دلار در ماه

## سوالات متداول

شرایط دریافت ویزای تحصیلی مانیتوبا چیست؟
از اقدامات مهمی که بعد از گرفتن پذیرش از مؤسسات آموزشی معتبر مانیتوبا باید انجام دهید، دریافت ویزای تحصیلی است. شرایط دریافت ویزای تحصیلی به طور کلی در سراسر کانادا یکسان است و مستلزم جمع‌آوری و ارائه برخی مدارک است.
با کسب اطلاعات درباره شرایط ویزای تحصیلی کانادا و ویزای دانش‌آموزی کانادا می‌توانید بعد از اخذ پذیرش از مؤسسات آموزشی، اقدامات لازم را جهت دریافت ویزا انجام دهید.

آیا برای تحصیل در استان مانیتوبا محدودیت سنی وجود دارد؟
خیر، همه افراد از همه گروه‌های سنی می‌توانند برای أخذ پذیرش از مؤسسات آموزشی کانادا اپلای کنند. البته مدارس از این قاعده مستثنی هستند و شما فقط در سنین بین 6 تا 18 سالگی می‌توانید از مدارس مانیتوبا پذیرش بگیرید.
اما باید این نکته را مد نظر داشته باشید که برای دریافت ویزا، سن یکی از معیارهای تعیین‌کننده و مهم است. اگر سن شما خیلی بالا باشد و گپ تحصیلی زیادی داشته باشید، برای دریافت ویزا به مشکل برخورد می‌کنید. بنابراین بهتر است بین سن و مقطع تحصیلی مورد نظر، تناسب منطقی وجود داشته باشد.

آیا دانشجویان بین‌المللی مانیتوبا اجازه کار دارند؟
بله، دانشجویان در صورت واجد شرایط بودن، می‌توانند تا 20 ساعت در هفته در حین تحصیل کار کنند.

آیا می‌توان به صورت رایگان در مانیتوبا تحصیل کرد؟
خیر، به طور کلی امکان تحصیل رایگان در هیچک از دانشگاه‌ها و کالج‌های کانادا وجود ندارد. برای تحصیل رایگان در این مؤسسات آموزشی باید بورسیه تحصیلی دریافت کنید.

آیا بدون مدرک زبان هم امکان أخذ پذیرش از مؤسسات آموزشی مانیتوبا وجود دارد؟
این مورد با توجه به مؤسسه آموزشی و مقطع تحصیلی فرق دارد. برای پذیرش از مدارس مانیتوبا نیازی به داشتن مدرک زبان نیست.
تعداد معدودی از کالج‌ها و دانشگاه‌ها در مقطع لیسانس، بدون مدرک زبان هم پذیرش مشروط می‌دهند. اما بیشتر دانشگاه‌ها و کالج‌ها از شما می‌خواهند مدرک آیلتس 5 یا 5.5 یا معادل آن را برای پذیرش مشروط ارائه دهید. با داشتن پذیرش مشروط، بعد از اینکه در دوره‌های پیش‌نیاز زبان شرکت کردید و به سطح مورد نیاز رسیدید، وارد برنامه اصلی می‌شوید.
لازم به ذکر است امکان أخذ پذیرش از مقاطع تحصیلات تکمیلی مثل فوق لیسانس و دکترا، بدون مدرک زبان وجود ندارد.

بهترین مشاغل دانشجویی برای دانشجویان بین‌المللی استان مانیتوبا کدامند؟
- دستیار آموزشی
- فریلنسر
- ترجمه
- فروشندگی


---

![[country-canada#منوی کانادا|canada]]



