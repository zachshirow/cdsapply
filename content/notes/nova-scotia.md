---
title: استان نوااسکوشیا
aliases:
  - استان نوااسکوشیا
tags:
  - note
date: 2024-07-21
draft: false
direction: auto
---

ا تحصیل در استان نوا اسکوشیا علاوه بر زندگی در بهشتی زیبا و تفریحی، از بالاترین کیفیت آموزشی نیز برخوردار خواهید بود.

محیط آرام، مناظر زیبا، پیشینه غنی آکادمیک و نوآوری، این استان را به یکی از مکان‌های پرطرفدار برای تحصیل دانشجویان بین‌المللی تبدیل کرده است. با تحصیل در این استان، با پرداخت شهریه پایین، از بالاترین کیفیت آموزشی برخوردار خواهید شد.

با مطالعه این مقاله اطلاعات مفید و کاربردی زیادی را درباره تحصیل در این استان دریایی کانادا به دست خواهید آورد. پس با ما همراه باشید.


پایتخت استان:	هالیفاکس
جمعیت:	۹۷۱,۳۹۵ نفر
میانگین هزینه زندگی در ماه:	۱,۲۰۰ دلار
بهترین شهرهای دانشجویی:	هالیفاکس و وولف ویل
جمعیت دانشجویان بین‌المللی:	۱۲,۰۰۰ نفر

## مزایای تحصیل در استان نوا اسکوشیا
- برنامه‌های تحصیلی ارائه‌شده توسط دانشگاه‌ها و کالج‌های این استان، ترکیبی عالی از مباحث تئوریک و عملی است.
- استان نوا اسکوشیا در شاخص‌های رفاه عمومی و امنیت، از امتیاز بالایی برخوردار است.
- نوا اسکوشیا استانی چند فرهنگی است که بیشترین پذیرش را در رابطه با تفاوت‌های قومی و نژادی دارد.
- نوا اسکوشیا یکی از قطب‌های فناوری کانادا است و فرصت‌های شغلی متعددی را در حوزه تکنولوژی برای دانشجویان بین‌المللی فراهم می‌کند.
- در استان نوا اسکوشیا دانشگاه‌های فرانسوی زبانی مانند سنت آن وجود دارند. بنابراین برای تحصیل به زبان انگلیسی یا فرانسه، حق انتخاب دارید.

## رنکینگ دانشگاه‌های نوا اسکوشیا

بر اساس رده‌بندی سایت یو اس نیوز (U.S News) در سال 2021، رتبه‌های دانشگاه‌های استان نوا اسکوشیا در سطح جهانی و کشوری به قرار زیر است:

| دانشگاه                                      | رتبه کشوری | رتبه جهانی |
| -------------------------------------------- | ---------- | ---------- |
| دانشگاه دالهاوزی                             | ۱۲         | ۳۱۷        |
| دانشگاه آکیدیا                               | ۴۲         | ۱۱۷۴       |
| دانشگاه سنت ماریز                            | ۴۹         | ۱۳۹۷       |
| دانشگاه سن فرانسیس خاویر                     | ۵۰         | ۱۴۱۵       |
| دانشگاه مانت سنت وینسنت                      | ۶۷         | ۲۳۲۸       |
| دانشگاه کیپ برتون                            | ۶۸         | ۲۳۶۹       |
| دانشگاه کینگز کالج                           | ۷۹         | ۴۲۹۵       |
| دانشگاه NSCAD / کالج طراحی و هنر نوا اسکوشیا | ۸۰         | ۴۴۰۴       |
| دانشگاه سنت آن                               | ۸۹         | ۵۷۲۷       |

## لیست دانشگاه‌های نوا اسکوشیا
- دانشگاه دالهاوزی
- دانشگاه آکیدیا
- دانشگاه سنت ماریز
- دانشگاه سن فرانسیس خاویر
- دانشگاه مانت سنت وینسنت
- دانشگاه کیپ برتون
- دانشگاه کینگز کالج
- دانشگاه NSCAD / کالج طراحی و هنر نوا اسکوشیا
- دانشگاه سنت آن
- دانشگاه کشاورزی نوا اسکوشیا
- دانشگاه فنی نوا اسکوشیا
پرطرفدارترین‌ها: دانشگاه دالهاوزی، دانشگاه آکادیا، دانشگاه سنت ماریز، دانشگاه سنت خاویر

## لیست کالج‌های نوا اسکوشیا
- کالج دولتی نوا اسکوشیا / Nova Scotia Community College
- مدرسه الهیات آتلانتیک / Atlantic School of Theology
- کالج ایسترن / Eastern College
- کالج گارد ساحلی کانادا / Canadian Coast Guard College
- کالج آموزش کودکان نوا اسکوشیا / Nova Scotia College of Early Childhood Education
- کالج گلیک / Colaisde na Gàidhlig | The Gaelic College
- آکادمی کالج آموزش حرفه‌ای هالیفاکس / Academy of Learning Career College Halifax
- کالج معلمان نوا اسکوشیا / Nova Scotia Teachers College
- آکادمی کالج کینگستون بایبل / Kingston Bible College Academy
- کالج آکادی / Collège de l’Acadie
- کالج کشاورزی نوا اسکوشیا / Nova Scotia Agricultural College
- کالج مک کنزی، پردیس سیدنی/ McKenzie College, Sydney Campus
- کالج کینگستون بایبل / Kingston Bible College
پرطرفدارترین‌ها: کالج دولتی نوا اسکوشیا

## پذیرش گرفتن از کدام دانشگاه‌های نوا اسکوشیا راحت‌تر است؟
### دانشگاه مانت سنت وینسنت
دانشگاه مانت سنت وینسنت با نرخ پذیرش ۹۲.۷% بالاترین میزان پذیرش را در بین دانشگاه‌های نوا اسکوشیا دارد. تعداد دانشجویان بین‌المللی این دانشگاه ۴,۴۱۸ نفر است.

### دانشگاه سنت ماریز
نرخ پذیرش دانشگاه سنت ماریز ۸۵.۴% است. این دانشگاه ۲,۱۴۴ دانشجوی بین‌المللی دارد.

### دانشگاه دالهاوزی
نرخ پذیرش دانشگاه دالهاوزی ۶۰ تا ۷۰ درصد است. دانشجویان با داشتن شرایط کلی پذیرش و پیش‌نیازهای خاص هر برنامه تحصیلی می‌توانند از این دانشگاه پذیرش دریافت کنند.

### هزینه تحصیل در استان نوا اسکوشیا
شهریه مؤسسات آموزشی استان نوا اسکوشیا با توجه به معیارهایی مانند مقطع تحصیلی، رشته و مؤسسه آموزشی متفاوت است. در این قسمت به میانگین شهریه مؤسسات آموزشی استان اشاره کرده‌ایم.

بیشتر بخوانید: [[canada-ed-tuition|هزینه تحصیل در کانادا]]

## بورسیه‌های تحصیلی استان نوا اسکوشیا
دانشجویان بین المللی نوا اسکوشیا با تحصیل در این استان می توانند از انواع بورسیه هایی که توسط دولت استانی یا دانشگاه‌ها و سایر نهادهای این استان اعطا می‌شود، استفاده کنند. در این قسمت چند نمونه از بورسیه‌های استانی نوا اسکوشیا را معرفی می‌کنیم.

### بورسیه انرژی نوا اسکوشیا – Pengrowth The Pengrowth – Nova Scotia Energy Scholarship Program
دپارتمان منابع طبیعی و انرژی‌های تجدیدپذیر نوا اسکوشیا، ۱۶ بورسیه تحصیلی را به مبالغ ۱۰,۰۰۰ دلار و ۲,۵۰۰ دلار به دانشجویانی که در برنامه‌های تحصیلی مرتبط با منابع طبیعی و انرژی‌های تجدیدپذیر تحصیل می کنند ارائه می‌دهد.

### کمک‌هزینه نوآوری در حوزه انرژی Energy Innovation Grant
این بورسیه حداکثر ۴ بار در سال و به ارزش ۱۵,۰۰۰ دلار، به دانشجویان کارشناسی ارشد در رشته‌های زمین‌شناسی، علوم محیطی، تجارت یا مهندسی اعطا می‌شود.

دانشگاه‌های آکیدیا، کیپ برتون، دالهاوزی، مانت سنت وینسنت، سنت ماریز، سن فرانسیس خاویر، دانشگاه کینگز کالج، کالج هنر و طراحی نوا اسکوشیا و کالج دولتی نوا اسکوشیا هم بورسیه‌هایی را به دانشجویان ارائه می‌دهند که برای اطلاع از جزئیات آن باید به وبسایت دانشگاه‌ها مراجعه کنید.

نکته: قبل از درخواست بورسیه تحصیلی، بررسی کنید که آیا به عنوان دانشجوی بین‌المللی واچد شرایط برای دریافت بورسیه هستید یا خیر.

بیشتر بخوانید: [[canada-scholarship|بورسیه تحصیلی کانادا]]

## آمار ویزاهای تحصیلی استان نوا اسکوشیا

در جدول و نمودار زیر، تعداد استادی پرمیت‌های صادر شده برای دانشجویان خارجی که استان نوا اسکوشیا را برای تحصیل انتخاب کرده‌اند را به تفکیک هر دوره تحصیلی مشاهده می‌کنید.

| مقطع تحصیلی          | ۲۰۱۷  | ۲۰۱۸  | ۲۰۱۹   | ۲۰۲۰  | ۲۰۲۱  | ژانویه تا فوریه ۲۰۲۲ |
| -------------------- | ----- | ----- | ------ | ----- | ----- | -------------------- |
| ابتدایی تا متوسطه    | ۱,۵۸۰ | ۱,۶۴۵ | ۱,۷۷۵  | ۹۹۰   | ۱,۴۵۰ | ۳۲۰                  |
| دانشگاه و کالج       | ۵,۰۷۰ | ۶,۷۹۰ | ۷,۲۲۰  | ۳,۷۱۵ | ۷,۷۹۵ | ۸۷۵                  |
| سایر دوره‌ها         | ۱,۲۱۵ | ۱,۵۷۵ | ۱,۴۴۵  | ۳۷۰   | ۷۹۰   | ۱۳۰                  |
| دوره تحصیلی ذکر نشده | ۵     | —     | ۱۰     | —     | —     | —                    |
| مجموع                | ۷,۷۷۵ | ۹,۸۸۵ | ۱۰,۳۵۰ | ۵,۰۲۵ | ۹,۹۹۰ | ۱,۳۲۵                |

![[Pasted image 20240729075053.png]]


## زندگی دانشجویی در استان نوا اسکوشیا
نوا اسکوشیا با ارائه سیستم آموزشی باکیفیت و سبک آرام زندگی، مقصدی محبوب برای دانشجویان بین‌المللی است. در این قسمت برای آشنایی بیشتر با زندگی دانشجویی در این استان، سه مؤلفه مهم از قبیل بیمه دانشجویی، حمل و نقل دانشجویی و اسکان دانشجویی را  شرح می‌دهیم.

### اسکان
دانشجویان بین‌المللی نوا اسکوشیا می‌توانند در خوابگاه‌های پردیس دانشگاه، آپارتمان‌ها و سوئیت‌های خارج از پردیس یا با یک خانواده کانادایی (Homestay) زندگی کنند.

### حمل و نقل
وسایل حمل و نقل عمومی دانشجویان بین‌المللی در نوا اسکوشیا شامل اتوبوس، قطار، کشتی، شاتل و تراموا می‌شود. در این قسمت چند نمونه از مهم‌ترین سرویس‌های حمل و نقل عمومی استان را معرفی کرده‌ایم.

- Maritime Bus، سرویس اتوبوسرانی استانی واقع در شهرهای هالیفاکس، سیدنی، آمهرست، کنتویل و بریج واتر.
- Halifax Metro Transit، سرویس اتوبوسرانی و کشتی‌رانی شهر هالیفاکس.
- Transit Cape Breton، سرویس اتوبوسرانی شهر کیپ برتون.
اجاره اتومبیل از شرکت‌های اجاره خودرو، تاکسی و دوچرخه‌سواری هم از سایر گزینه‌های حمل و نقل دانشجویان بین‌المللی نوا اسکوشیا است.

## بیمه دانشجویی
دانشجویان بین‌المللی نوا اسکوشیا باید بیمه درمانی خریداری کنند، زیرا برای دریافت بیمه درمانی استانی واجد شرایط نیستند. البته دانشجویانی که حداقل ۱۲ ماه به صورت قانونی در نوا اسکوشیا اقامت داشته‌اند، می‌توانند از بیمه درمانی نوا اسکوشیا (MSI) استفاده کنند. هزینه این بیمه به ازای ۱۲ ماه، حدوداً ۶۵۰ دلار است.

برای کسب اطلاعات بیشتر به صفحه [[canada-student-insurance|بیمه خدمات درمانی کانادا]] مراجعه کنید.

## هزینه زندگی دانشجویی در استان نوا اسکوشیا
میانگین هزینه زندگی دانشجویی در استان نوا اسکوشیا بین ۷۰۰ تا ۱,۲۰۰ دلار در ماه است. البته هزینه زندگی با توجه به شرایط اسکان و شهری که در آن تحصیل می‌کنید، متغیر است.

بیشتر بخوانید: [[canada-living-cost|هزینه زندگی دانشجویی در کانادا]]

اسکان:	۴۰۰ تا ۱۰۰۰ دلار در ماه
خوراک:	۱۵۰ دلار در ماه
حمل و نقل:	۸۵ دلار در ماه
پوشاک:	۴۰ دلار در ماه
اینترنت:	۸۹ دلار در ماه
تفریح:	۵۰ دلار در ماه

## سوالات متداول
### شرایط دریافت ویزای تحصیلی نوا اسکوشیا چیست؟
شرایط دریافت ویزای تحصیلی در سراسر کانادا از جمله نوا اسکوشیا، از قوانین تقریباً یکسانی که توسط دولت فدرال مشخص شده، پیروی می‌کند. بنابراین با کسب اطلاعات لازم درباره شرایط أخذ ویزای تحصیلی کانادا و ویزای دانش‌آموزی کانادا، می‌توانید بعد از گرفتن پذیرش از هر کدام از مؤسسات آموزشی استان، برای دریافت ویزا اقدام کنید.

### آیا برای تحصیل در استان نوا اسکوشیا محدودیت سنی وجود دارد؟
خیر، در مجموع برای تحصیل در مؤسسات آموزشی کانادا محدودیت سنی وجود ندارد. فقط تحصیل در مدارس کانادا شرط سنی دارد و باید بین 6 تا 18 ساله باشید.

باید توجه داشته باشید، چنانچه سن شما بالا باشد و گپ تحصیلی زیادی داشته باشید، ممکن است برای أخذ ویزای تحصیلی با مشکل مواجه شوید. بنابراین بهتر است بین سن و مقطع تحصیلی تناسب منطقی وجود داشته باشد.

### آیا دانشجویان بین‌المللی نوا اسکوشیا اجازه کار دارند؟
بله، دانشجویان در صورت واجد شرایط بودن، اجازه دارند تا 20 ساعت در هفته کار کنند.

### آیا امکان تحصیل رایگان در نوا اسکوشیا وجود دارد؟
خیر، تحصیل رایگان در هیچکدام از مؤسسات آموزشی استان امکان‌پذیر نیست، مگر اینکه بورسیه تحصیلی دریافت کنید.


### آیا بدون مدرک زبان می‌توان از مؤسسات آموزشی نوا اسکوشیا پذیرش گرفت؟
جواب این سؤال بسته به مقطع و برنامه تحصیلی متفاوت است. برای تحصیل در مدارس نیازی به داشتن مدرک زبان ندارید. برخی از دانشگاه‌ها و کالج‌ها هم فقط در مقطع لیسانس و برای بعضی از برنامه‌های تحصیلی بدون مدرک زبان پذیرش مشروط می‌دهند.

اما اغلب در صورتیکه حداقل نمره زبان مورد نیاز پذیرش را نداشته باشید، باید مینیموم آیلتس 5 یا 5.5 را ارائه دهید تا پذیرش مشروط بگیرید. سپس در دوره‌های پیش‌نیاز زبان شرکت می‌کنید تا به سطح مورد نیاز برسید. ضمناً برای مقاطع فوق لیسانس و بالاتر ارائه مدرک زبان الزامی است.

### چه تعداد دانشجوی بین‌المللی در استان نوا اسکوشیا تحصیل می‌کنند؟
در حال حاضر بیش از 12،000 دانشجوی بین‌المللی از بیش از 140 کشور جهان، در دانشگاه‌ها، کالج‌ها و مدارس استان نوا اسکوشیا تحصیل می‌کنند.

---

![[country-canada#منوی کانادا|canada]]



