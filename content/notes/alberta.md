---
title: استان آلبرتا
aliases:
  - استان آلبرتا
tags:
  - note
date: 2024-07-21
draft: false
direction: auto
---
اگر از جمله دانشجویانی هستید که هم کیفیت آموزشی و هم مناظر زیبای مکان تحصیل برایتان اهمیت دارد، استان آلبرتا کانادا انتخاب ایده‌آلی برایتان خواهد بود. استان آلبرتا دارای پیشینه‌ای پرافتخار در زمینه تحصیلات دانشگاهی، هنر و فعالیت‌های فرهنگی و ورزشی است.

وجود شرکت‌های بزرگ نفتی و گازی در استان آلبرتا، فرصت‌های کاری متعددی را برای فارغ‌التحصیلان دانشگاه‌های این استان ایجاد کرده است. با توجه به اینکه آلبرتا از مقاصد پرطرفدار تحصیل در بین دانشجویان بین‌المللی است، تصمیم گرفتیم در این مقاله‌ به بررسی تمامی شرایط تحصیل در این استان بپردازیم.


- پایتخت استان:	ادمونتون
- جمعیت:	۴.۴۳ میلیون نفر
- میانگین هزینه زندگی در ماه:	۱,۵۰۵ دلار
- بهترین شهرهای دانشجویی:	ادمونتون، کلگری، رد دیر، لثبریج
- جمعیت دانشجویان بین‌المللی:	۳۲,۹۹۰ نفر

## مزایای تحصیل در استان آلبرتا
- دانشگاه‌ها و کالج‌های معتبری مانند دانشگاه آلبرتا و مؤسسه فناوری آلبرتای شمالی در استان آلبرتا قرار دارند.
- آلبرتا دارای اقتصادی پر رونق در صنایعی مانند نفت، گاز، کشاورزی، جنگلداری، توریسم و فناوری است.
- آلبرتا دارای جوان‌ترین هرم جمعیتی در کشور کانادا است. کلگری با میانگین سنی ۳۶ سال، جوان‌ترین شهر آلبرتا است.
 - آلبرتا طرحی را به نام بیمه مراقبت‌های بهداشتی آلبرتا (AHCIP) به دانشجویان بین‌المللی ارائه می‌دهد که تمام مراقبت‌های پزشکی لازم را پوشش می‌دهد.
- استان آلبرتا مناظر طبیعی خیره‌کننده و بی‌نظیری مانند کوه های راکی، پارک ملی بنف و لوئیز واقع در بخش شمالی رشته‌کوه‌های راکی را در خود جای داده است.

## رنکینگ دانشگاه‌های آلبرتا

بر اساس رتبه‌بندی سایت یو اس نیوز (U.S News) در سال ۲۰۲۱، دانشگاه‌های استان آلبرتا در سطح کشوری و جهانی، در رتبه‌های زیر جای گرفتند:

| دانشگاه                   | رتبه کشوری | رتبه جهانی |
| ------------------------- | ---------- | ---------- |
| دانشگاه آلبرتا            | ۵          | ۱۳۵        |
| دانشگاه کلگری             | ۷          | ۱۶۹        |
| دانشگاه لتبریج            | ۳۶         | ۱۴۱۸       |
| دانشگاه آتاباسکا          | ۴۵         | ۱۵۲۸       |
| دانشگاه مونت رویال        | ۵۰         | ۲۰۴۶       |
| دانشگاه مک ایوان          | ۵۴         | ۲۱۸۲       |
| دانشگاه امبروز            | ۸۲         | ۴۷۸۳       |
| دانشگاه کنکوردیا ادمونتون | ۸۳         | ۴۸۷۳       |
| دانشگاه کینگز ادمونتون    | ۸۴         | ۴۸۷۵       |
| دانشگاه سنت ماریز کلگری   | ۸۶         | ۷۰۶۴       |
| دانشگاه برمن              | ۹۲         | ۸۳۶۵       |
| دانشگاه هنر آلبرتا        | ۱۶۰        | ۱۰۱۸۷      |

## لیست دانشگاه‌های آلبرتا

- دانشگاه آلبرتا - دانشگاه پرطرفدار
- دانشگاه کلگری - دانشگاه پرطرفدار
- دانشگاه لتبریج - دانشگاه پرطرفدار
- دانشگاه آتاباسکا
- دانشگاه مونت رویال
- دانشگاه مک ایوان
- دانشگاه امبروز
- دانشگاه کنکوردیا ادمونتون
- دانشگاه کینگز ادمونتون
- دانشگاه سنت ماریز کلگری
- دانشگاه برمن
- دانشگاه هنر آلبرتا
- دانشکده آگوستانا، دانشکده دانشگاه آلبرتا
- دانشگاه بلو کوئیلز

## لیست کالج‌های آلبرتا

- کالج بو ولی - کالج پرطرفدار
- کالج پلی تکنیک رد دیر - کالج پرطرفدار
- مؤسسه تکنولوژی آلبرتای جنوبی - کالج پرطرفدار
- کالج نورکوئست ادمونتون  - کالج پرطرفدار
- کالج پورتیج لاک لا بیچ
- کالج لیکلند
- کالج سی دی آی ادمونتون
- مؤسسه تکنولوژی آلبرتای شمالی (NAIT)
- کالج اولدز 
- کالج پزشکی هت (MHC)
- کالج منطقه ای گرند پریری 
- کالج ای بی ام – پردیس کلگری
- کالج ماکامی
- کالج مدیسین هت
- کالج رابرتسون – پردیس ادمونتون
- کالج لتبریج
- کالج کیانو 
- کالج نورثرن لیکس 
- کالج سلطنتی کانادایی
- کالج و مدرسه علوم دینی تیلور
- کالج بایبل آلبرتا
- کالج الهیات نیومن (NTC)
- کالج ونگارد
- کالج پریری 
- کالج بهداشت و فناوری (ABM)
- کالج فرهنگی مسکوآچس
- کالج بی ریور 
- مؤسسه پیس ریور بایبل
- کالج سی دی آی کلگری شمالی
- کالج سی دی آی کلگری مرکزی
- کالج دولتی رد کراو
- کالج دولتی اولد سان 
- کالج قبیله‌ای یلوهد
- کالج حرفه‌ای آلبرتا
- کالج دانشگاه Nazarene 
- مؤسسه تکنولوژی DeVri
- کالج استرلینگ
- کالج ریوز، کلگری شمالی
- کالج ریوز، مرکز شهر کلگری
- کالج کوه راکی
- کالج کلمبیا

## پذیرش گرفتن از کدام دانشگاه‌های آلبرتا راحت‌تر است؟

### دانشگاه کنکوردیا ادمونتون

دانشگاه کنکوردیا ادمونتون واقع در شهر ادمونتون، با نرخ پذیرش ۶۰%، یکی از دانشگاه‌های استان آلبرتا است که گرفتن پذیرش از آن راحت‌تر است.

### دانشگاه آلبرتا

دانشگاه آلبرتا در شهر ادمونتون، دارای نرخ پذیرش ۵۸% است. این دانشگاه بیش از ۷۲۰۰ دانشجوی بین‌المللی دارد.

### دانشگاه کلگری

دانشگاه کلگری، با نرخ پذیرش ۳۸%، یکی از دانشگاه‌های پرطرفدار استان آلبرتا است که گرفتن پذیرش از آن نسبتاً راحت است.

## بورسیه‌های تحصیلی استان آلبرتا

در استان آلبرتا بورسیه‌های متعددی به دانشجویان بین‌المللی ارائه می‌شود. برخی از این بورسیه‌ها توسط دولت استانی و برخی دیگر نیز توسط دانشگاه‌ها یا سایر سازمان‌ها اعطا می‌شود. در این قسمت به معرفی چند بورسیه استانی آلبرتا خواهیم پرداخت.

### بورسیه تحصیلی عالی آلبرتا (Alberta Graduate Excellence Scholarship)

بورسیه تحصیلی عالی آلبرتا به دانشجویان مقاطع تحصیلات تکمیلی آلبرتا که دستاوردهای علمی قابل‌توجهی را به دست آورده‌اند، اعطا می‌شود. این بورسیه با هدف ترغیب بهترین و باهوش‌ترین دانشجویان از جمله دانشجویان بین‎المللی، به تحصیل در استان آلبرتا تأسیس شده است.

مبلغ بورسیه: حداقل ۱۱,۰۰۰ دلار و حداکثر ۱۵,۰۰۰ دلار

### بورسیه نوآوری‌های دانشجویان تحصیلات تکمیلی آلبرتا (Alberta Innovates Graduate Student Scholarship)

این بورسیه سالی یک بار برای حمایت از دانشجویان برتری که در برنامه آموزشی و تحقیقاتی تمام‌وقت در یکی از دانشگاه‌های آلبرتا، کلگری یا لتبریج مشغول به تحصیل هستند، اعطا می‌شود.

مبلغ بورسیه:
- مقطع فوق لیسانس: ۲۶,۰۰۰ دلار
- مقطع دکترا: ۳۱,۰۰۰ دلار

لازم به ذکر است علاوه بر بورسیه‌های استانی، دانشجویان بین‌المللی می‌توانند از بورسیه‌های دانشگاه‌های آلبرتا که تحت عنوان اسکالرشیپ، اوارد، گرنت، وام، برسری، دستیار آموزشی و دستیار پژوهشی ارائه می‌دهند، استفاده کنند.

همچنین قبل از درخواست بورسیه بررسی کنید که آیا واجد شرایط برای دریافت آن هستید یا خیر. زیرا برخی از بورسیه‌ها به دانشجویان بین‌المللی تعلق نمی‌گیرد.

بیشتر بخوانید: [[canada-scholarship|بورسیه تحصیلی کانادا]]

## آمار ویزاهای تحصیلی استان آلبرتا

در جدول و نمودار زیر، تعداد استادی پرمیت‌های صادر شده برای دانشجویان خارجی که استان آلبرتا را برای تحصیل انتخاب کرده‌اند را به تفکیک هر دوره تحصیلی مشاهده می‌کنید.

| مقطع تحصیلی          | ۲۰۱۷   | ۲۰۱۸   | ۲۰۱۹   | ۲۰۲۰   | ۲۰۲۱   | ژانویه تا فوریه ۲۰۲۲ |
| -------------------- | ------ | ------ | ------ | ------ | ------ | -------------------- |
| ابتدایی تا متوسطه    | ۳,۸۹۵  | ۳,۹۷۰  | ۴,۶۱۰  | ۳,۲۳۰  | ۴,۸۸۰  | ۷۴۵                  |
| دانشگاه و کالج       | ۱۰,۸۹۰ | ۱۲,۹۲۰ | ۱۴,۲۳۰ | ۸,۸۸۰  | ۱۷,۸۱۰ | ۱,۷۶۵                |
| سایر دوره‌ها         | ۱,۹۶۰  | ۱,۹۵۵  | ۱,۷۲۰  | ۸۲۵    | ۱,۱۸۰  | ۱۷۵                  |
| دوره تحصیلی ذکر نشده | ۵      | ۵      | ۲۵     | —      | ۱۰     | ۰                    |
| مجموع                | ۱۶,۶۲۵ | ۱۸,۷۳۵ | ۲۰,۴۵۰ | ۱۲,۸۲۰ | ۲۳,۸۰۰ | ۲,۶۸۵                |
![[Pasted image 20240724093929.png]]

## زندگی دانشجویی در استان آلبرتا

آلبرتا یکی از بهترین مقاصد تحصیلی جهان است. زیرا سیستم آموزشی آن، امکانات و بسیاری ویژگی‌های دیگر، این استان را به مکانی ارزشمند برای دانشجویان بین‌المللی سراسر جهان تبدیل کرده است.

در ادامه برای آشنایی شما عزیزان با زندگی دانشجویی در آلبرتا، سه مؤلفه بیمه دانشجویی، حمل و نقل دانشجویی و اسکان دانشجویی در استان را بررسی می‌کنیم.

### اسکان دانشجویان بین‌المللی آلبرتا

دانشجویان بین‌المللی در استان آلبرتا می‌توانند در خوابگاه‌های داخل یا خارج از پردیس دانشگاه، آپارتمان، سوئیت یا در خانه یک خانواده کانادایی (Homestay) زندگی کنند.

### حمل و نقل دانشجویان بین‌المللی آلبرتا

وسایل حمل و نقل عمومی دانشجویان بین‌المللی آلبرتا شامل اتوبوس، اتوبوس شاتل محلی، تراموا و مترو می‌شود. وسایل حمل و نقل عمومی آلبرتا ایمن، در دسترس، مقرون به صرفه و سازگار با محیط زیست است.

گری هاوند کانادا (Greyhound Canada) گسترده‌ترین شبکه اتوبوسرانی آلبرتا است، اما خط اتوبوس دیگری به نام Red Arrow هم اغلب بین شهرهای بنف، کلگری، جاسپر، ادمونتون و فورت مک کوری در حرکت است.

ادمونتون و کلگری، هر دو دارای شبکه حمل و نقل ریلی سبک (LRT) هستند. این شبکه در کلگری به C-Train معروف است.

دانشجویان آلبرتا با استفاده از کارت U-Pass می‌توانند به صورت نامحدود و مقرون به صرفه از وسایل نقلیه عمومی استفاده کنند. هزینه این کارت حدود ۱۸۰ دلار به ازای هر ترم است.

دوچرخه‌سواری، رانندگی و اجاره ماشین از سایر راه‌های حمل و نقل دانشجویان در استان آلبرتا است.

### بیمه دانشجویی دانشجویان بین‌المللی آلبرتا

همه دانشجویان آلبرتا باید بیمه درمانی دریافت کنند. دانشجویان بین‌المللی که مجوز تحصیلی دارند و حداقل ۱ سال در آلبرتا زندگی می‌کنند، می‌توانند از مراقبت‌های درمانی آلبرتا (Alberta Health Care) استفاده کنند.

لازم به ذکر است باید ظرف ۳ ماه بعد از ورود خود به آلبرتا، برای دریافت بیمه مراقبت‌های بهداشتی آلبرتا (AHCIP) درخواست دهید.

برای کسب اطلاعات بیشتر به صفحه [[canada-student-insurance|بیمه خدمات درمانی کانادا]] مراجعه کنید.

## هزینه‌ زندگی دانشجویی در استان آلبرتا

میانگین هزینه ماهانه زندگی در استان آلبرتا بین ۱,۰۰۰ تا ۱,۵۰۵ دلار است. در جدول زیر هزینه زندگی دانشجویی آلبرتا به تفکیک موارد مختلف آورده شده است.

بیشتر بخوانید: هزینه زندگی دانشجویی در کانادا

اسکان:	۴۰۰ تا ۱,۰۵۰ دلار در ماه
خوراک:	۲۵۰ دلار در ماه
حمل و نقل:	۱۱۰ دلار در ماه
پوشاک:	۵۰ دلار در ماه
اینترنت:	۸۷ دلار در ماه
تفریح:	۶۵ دلار در ماه

## سوالات متداول

شرایط دریافت ویزای تحصیلی آلبرتا چیست؟
بعد از اینکه پذیرش خود را از یکی از مؤسسات آموزشی آلبرتا گرفتید، باید اقدامات لازم را برای دریافت ویزای تحصیلی انجام دهید. شرایط لازم برای دریافت ویزای تحصیلی تقریباٌ در سراسر کانادا مشابه است. بنابراین با آگاهی از شرایط أخذ [[canada-student-visa|ویزای تحصیلی کانادا]] می‌توانید بعد از گرفتن پذیرش تحصیلی از هر کدام از مؤسسات آموزشی استان، اقدامات لازم را برای أخذ ویزا انجام دهید.

آیا برای تحصیل در استان آلبرتا محدودیت سنی وجود دارد؟
خیر، تنها برای تحصیل در مدارس کانادا شرط سنی وجود دارد که باید بین 6 تا 18 سال سن داشته باشید. اما برای گرفتن پذیرش تحصیلی در مقاطع بالاتر تحصیلی محدودیت سنی وجود ندارد.
با این‌حال، اداره مهاجرت برای صدور ویزای تحصیلی، معیارهایی مانند سن و گپ تحصیلی را در نظر می‌گیرد. بنابراین پیشنهاد می‌کنیم که پیش از گرفتن پذیرش، به تناسب سن و مقطع تحصیلی مورد نظرتان توجه کنید.

بهترین کالج‌های استان آلبرتا کدامند؟
کالج بو ولی، کالج پلی تکنیک رد دیر، مؤسسه تکنولوژی آلبرتای جنوبی، کالج نورکوئست-پردیس ادمونتون

آیا دانشجویان بین‌المللی آلبرتا اجازه کار دارند؟
بله، دانشجویان در صورت واجد شرایط بودن، می‌توانند تا 20 ساعت در هفته در حین تحصیل خود کار کنند.

آیا امکان تحصیل رایگان در آلبرتا وجود دارد؟
خیر، به طور کلی در هیچکدام از دانشگاه‌های کانادا نمی‌توانید رایگان تحصیل کنید، مگر اینکه بورسیه تحصیلی دریافت کرده باشید.

آیا بدون مدرک زبان می‌توان از کالج‌های آلبرتا پذیرش گرفت؟
پاسخ این سؤال بستگی به مؤسسه آموزشی و مقطع تحصیلی دارد. برای گرفتن پذیرش از مدارس نیازی به داشتن مدرک زبان نیست. در مقطع لیسانس هم از تعدادی از دانشگاه‌ها و کالج‌ها می‌توانید بدون مدرک زبان پذیرش بگیرید.
اما به طور کلی در صورتیکه نمره زبان شما پایین‌تر از حد نصاب باشد، می‌توانید از برخی دانشگاه‌ها و کالج‌ها پذیرش مشروط بگیرید و قبل از ورود به برنامه تحصیلی اصلی، دوره‌های پیش‌نیاز زبان بگذرانید. لازم به ذکر است برای مقاطع فوق لیسانس و دکترا هم حتماً باید مدرک زبان ارائه دهید.

آب و هوای استان آلبرتا چگونه است؟
آب و هوای آلبرتا قاره‌ای است و نسبت به سایر استان‌های کانادا آفتاب بیشتری دارد. زمستان‌های آلبرتا خشک، آفتابی و سرد است. هر چند در نواحی جنوبی استان، با شروع وزش بادهای شینوک، دمای هوا ممکن است تا 22 درجه سانتیگراد در یک ساعت یا کمتر، افزایش یابد.

در استان آلبرتا برای گذران اوقات فراغت دانشجویان چه گزینه‌هایی وجود دارد؟
بازدید از گالری هنر آلبرتا، گشت و گذار در مرکز خرید معروف ادمونتون، سفر به کوه‌های راکی و تماشای دریاچه‌های بنف و جاسپر، اسکی در زمستان و قایقرانی در تابستان در کوه‌های راکی.



---

![[country-canada#منوی کانادا|canada]]



