---
title: تحصیل در کالج های کانادا
aliases:
  - تحصیل در کالج های کانادا
tags:
  - note
date: 2024-07-21
draft: false
direction: auto
---

دوره کالج در کانادا مربوط به دوره‌هایی است که بیشتر روی آماده سازی متقاضی برای ورود به بازار کار تمرکز دارند. بنابراین کالج‌ها از نظر تئوری تمرکز کمتری روی دروس گذاشته و بیشتر به جنبه کاربردی و عملیاتی توجه می‌کنند.

دوره کالج در کانادا به متقاضیانی توصیه می‌شود که قصد ورود سریع به بازار کار را دارند و به دنبال شغل های با درآمد متوسط و کاربرد زیاد هستند. ما شرکت در کالج‌هایی را توصیه می‌کنیم که دارای دوره کارورزی بعنوان بخشی از دوره اصلی هستند، زیرا این دوره به متقاضی این فرصت را می‌دهد تا بتواند در دوره کارورزی ارتباطات کاری خود را گسترش داده و شانس خود را برای استخدام شدن افزایش بدهد.

کالج‌ها در کانادا به دو دسته دولتی و خصوصی تقسیم می‌شوند. شرایط ادامه تحصیل در کالج های کانادا معمولا نسبت به دانشگاه ساده تر بوده و پیش نیاز های کمتری جهت ورود به کالج های کانادا وجود دارد. همچنین نمره زبان مورد نظر جهت ورود به دوره کالج کانادا نسبت به دانشگاه‌ها ساده تر خواهد بود. 

> [!NOTE]
> اخذ پذیرش جهت ادامه تحصیل کالج در کانادا کار تخصصی بوده و پیشنهاد می‌کنیم با مشاور خود این موضوع را مطرح سازید. مخصوصا اگر متقاضی قصد اخذ اقامت دائم کانادا از روش تحصیلی را داشته باشد، دانش کامل نسبت به انتخاب دوره مورد نظر در کالج بسیار اهمیت دارد. 

> [!NOTE]
> ویزا موندیال، نماینده تمامی کالج های کانادا بوده و آماده همکاری در خصوص اخذ پذیرش از کالج های کانادا است.

اگر بخواهیم کالج در کانادا را با سیستم تحصیلی ایران مقایسه کنیم، در واقع کالج‌ها همان مراکز آموزشی فنی و حرفه ای در کانادا به شمار می‌آیند که نقش اصلی آن‌ها آماده سازی نیروی کار برای ورود به بازار کار است. در حالیکه دانشگاه های کانادا متقاضیان را برای هدف های آکادمیک آماده می‌کنند.

دوره های زیر در کالج ها تدریس می‌شود:‌

- دوره DEC. این دوره در کالج های کبک ارائه می‌شود و پیش نیاز ورود به آن دیپلم دبیرستان است.
- دوره دیپلما ( پیش نیاز این دوره دیپلم و پیش دانشگاهی است)
- دوره سرتیفیکیت (‌پیش نیاز این دوره‌ها دوره دیپلم است)
- دوره پست بچلر (‌پیش نیاز این دوره‌ها دوره لیسانس است)
- دوره بچلر (این دوره همان دوره لیسانس بوده که پیش نیاز ورود به آن دوره دیپلم و پیش دانشگاهی است)

## نمره زبان مورد نیاز جهت اخذ پذیرش کالج در کانادا
برخی از کالج‌ها نیاز به نمره زبان حداقل آیلتس ۶ دارند. البته در بسیاری از کالج‌ها این امکان وجود دارد که متقاضی از طریق انجام تست آنلاین سطح زبان انگلیسی یا فرانسوی خود را اثبات نماید.

## شهریه کالج در کانادا
شهریه کالج های کانادا بین ۸,۰۰۰ تا ۱۶,۰۰۰ دلار در سال است. بازه هزینه‌ها بستگی به دوره و فشردگی کلاس‌ها دارد. در طول دوران تحصیل در کالج باید هزینه بیمه درمانی خود را نیز پرداخت نمایید. هزینه زندگی در کانادا را هم به لیست هزینه های تحصیلی خود اضافه کنید.

## شرط سنی برای اخذ پذیرش تحصیلی در کالج های کانادا
طبق قانون هیچ شرط سنی برای اخذ پذیرش تحصیلی و ویزای تحصیلی کانادا وجود ندارد. البته آفیسرهای اداره مهاجرت مسلما فاکتور سن را در ارزیابی پرونده ویزای متقاضیان در نظر می‌گیرند و باید برنامه تحصیلی متقاضی برای آفیسر توجیه پذیر باشد. برای مثال متقاضی که ۵۰ سال دارد و قصد تحصیل در دوره کالج کانادا را دارد، به سختی می‌تواند آفیسر را با مدارک خود قانع نماید که قصد تحصیل و بازگشت به کشور خود را دارد. بنابراین طبق قوانین قانون برای ممنوعیت اخذ پذیرش در مورد سن وجود نداشته ولی پرونده متقاضی باید برای آفیسر اداره مهاجرت توجیه پذیر باشد.

## امکان اخذ ویزای همراه کاری متقاضی تحصیل در کالج کانادا
فرد همراه متقاضی اصلی می‌تواند برای دریافت ویزای بازدید یا ویزای کار اقدام نماید و محدودیتی در این مورد وجود ندارد و فرزند متقاضی نیز امکان برخورداری از تحصیل رایگان در کانادا را خواهد داشت.

## لیست کالج های کانادا در هر استان کانادا

### آلبرتا
Alberta Vocational College
Edmonton
Lac La Biche
Bow Valley College
Nazarene University College
Alberta College of Art and Design
DeVry Calgary
Olds College
Keyano College
Lethbridge Community College
Mount Royal College
Northern Alberta Institute of Technology
Medicine Hat College
Newman Theological College
Northern Lakes College
Mount Royal College
Red Deer College
Southern Alberta Institute of Technology
Taylor University College and Seminary
St. Mary’s College

### بریتیش کلمبیا
Camosun College
College of New Caledonia
College of the Rockies
Douglas College
Langara College
Northwest Community College
North Island College
Northern Lights College
Okanagan College
Selkirk College
Vancouver Community College
British Columbia Institute of Technology (BCIT)
Justice Institute of British Columbia
Nicola Valley Institute of Technology

### انتاریو
Algonquin College : Ottawa
Cambrian College : Sudbury
Canadore College : North Bay
Centennial College : Toronto
Collège Boréal (FR) : Sudbury
Conestoga College : Kitchener
Confederation College : Thunder Bay
Durham College : Oshawa
Fanshawe College : London
Fleming College : Peterborough
George Brown College : Toronto
Georgian College : Barrie
Humber College : Toronto
Collège La Cité (FR) : Ottawa
Lambton College : Sarnia
Loyalist College : Belleville
Mohawk College : Hamilton
Niagara College : Welland
Northern College : Timmins
St. Clair College : Windsor
St. Lawrence College : Kingston
Sault College : Sault Ste. Marie
Seneca College: Toronto
Sheridan College : Oakville

### ساسکاچوان
Carlton Trail Regional College
Cumberland College
Gabriel Dumont Institute
Great Plains College
Lakeland College
Luther College
Lutheran Theological Seminary Saskatoon
North West Regional College
Northlands College
Parkland College
Saskatchewan Indian Institute of Technologies
Saskatchewan Institute of Applied Science and Technology
Southeast Regional College
St. Andrew’s College
St. Thomas More College

### منیتوبا
Assiniboine community college
Booth university college (private)
Manitoba institute of trades and technology
Red river college of applied arts, science and technology

### پرنس ادوارد
Collège Acadie Î.-P.-É
Holland College

### نیوبرانزویک
New Brunswick Community College
Collège communautaire du Nouveau-Brunswick
New Brunswick College of Craft and Design
Maritime College of Forest Technology
private occupational training institutions

### نوا اسکوشیا
Nova Scotia Community College (NSCC)
 
### نیوفاندلند و لابرادور
Sir Wilfred Grenfell College
College of the North Atlantic

## انتقال واحد های درسی از کالج به دانشگاه های کانادا
انتقال واحد های درسی یا Credit Transfer شیوه مرسوم در مورد تحصیل در کانادا برای دانشجویان کانادایی و همچنین دانشجویان بین‌المللی است. در این روش، دانشجو ابتدا در کالج مورد نظر خود دوره ای را شروع کرده و در ادامه بر اساس معدل بدست آورده در کالج می‌تواند دروس خود را به کالج یا دانشگاه دیگری انتقال دهد. این روش برای متقاضیانی که قصد ورود به دانشگاه های با رتبه بالا را دارند بسیار مرسوم است، زیرا متقاضی می‌تواند در دوره کالج که ورود به آن رقابت کمتری را می‌طلبد وارد شده و با تقویت مهارت زبان و همچنین پایه درسی، دروس خود را به دانشگاه مورد نظر انتقال دهد و ادامه آن را در آن دانشگاه پیگیری کند. کانادا در زمینه انتقال واحد های درسی بین کالج‌ها و دانشگاه‌ها، پیشرفته‌ترین کشور دنیا است. در بین استان های کانادا در زمینه انتقال واحدهای درسی، قوی‌ترین سیستم را استان بریتیش کلمبیا دارد. سالیانه در کل کانادا بیش از ۶۰ هزار دانشجو از سیستم انتقال واحد درسی استفاده می‌کنند.

## تحصیل در کالج، پلی برای تحصیل در دانشگاه
کالج‌ها گاهی هم نقش پل ارتباطی بین دبیرستان و دانشگاه ها را بازی میکنند. اما چطور؟‌ دو مورد زیر را ببینید، این دو مساله خیلی مهم برای انتخاب کالج ها هستند.

### ۱. کلاس‌های کم جمعیت تر در کالج‌ها نسبت به دانشگاه‌ها
کالج ها به نسبت دانشگاه ها محیط جمع و جورتری دارند و تعداد دانشجویان در کلاس‌های کالج ها کمتر است که این فرصت خوبی برای آمادگی دانشجویان و وفق یافتن با محیط آکادمیک خواهد بود. پس در این موضوع کالج ها نقش برطرف کننده شوک ورود به محیط دانشگاه را بازی می‌کنند.

### ۲. ترکیب کالج و دانشگاه با برنامه ۳+۱ یا برنامه ۲+۲
سناریوی واقعی زیر را در نظر بگیرید: آرین و رایان هر دو ۱۹ سال دارند و قصد تحصیل در رشته مهندسی دانشگاه یورک را دارند. شهریه دانشگاه یورک در حدود سالی سی هزار دلار است.

> **آرین چطور سی و دو هزار دلار ذخیره کرد؟**
> - **رایان** مستقیم وارد یورک شده و ۴ سال هر سال سی هزار دلار پرداخت میکند. مجموعا صد و بیست هزار دلار برای مهندسی کامپیوتر 
> - **آرین** پس از مشورت با ویزا موندیال مسیر دیگری رو انتخاب می‌کند. آرین وارد کالج سنکا شده و دو سال تحصیل و سپس دو سال بعدی را در دانشگاه یورک تحصیل می‌کند و در همان رشته مهندسی کامپیوتر فارغ‌التحصیل می‌شود. آرین دو سال شهریه چهارده هزار دلاری و دو سال سی هزار دلاری را پرداخت کرده که مجموعا هشتاد و هشت هزار دلار برای مهندسی کامپیوتر پرداخت شد. بله با همین برنامه ریزی ساده، آرین سی و دو هزار دلار ذخیره کرد.

بیشتر بخوانید: [[canada-college-vs-university|فرق کالج با دانشگاه در کانادا]]

اگر سوالی در مورد اخذ پذیرش تحصیلی از کالج های کانادا یا ادامه تحصیل در کالج های کانادا را دارید فرم ارزیابی تحصیلی را تکمیل کنند.

---

![[country-canada#منوی کانادا|canada]]



