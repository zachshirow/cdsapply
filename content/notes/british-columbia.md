---
title: استان بریتیش کلمبیا
aliases:
  - استان بریتیش کلمبیا
tags:
  - note
date: 2024-07-21
draft: false
direction: auto
---
استان بریتیش کلمبیا با بیش از ۱۸۰,۰۰۰ دانشجو از سراسر جهان، یکی از پرطرفدارترین مقاصد برای تحصیل در بین دانشجویان بین‌المللی است. شهرهای استان بریتیش کلمبیا از نظر فاکتورهای زیست‌پذیری و کیفیت زندگی، مرتباً در صدر رتبه‌بندی‌های جهانی قرار می‌گیرند.

دانشگاه‌های این استان همواره در بین برترین مؤسسات آموزشی کانادا و جهان رده‌بندی می‌شوند. سیستم آموزشی یکپارچه بریتیش کلمبیا، الگویی جهانی برای آموزش پیشرفته و انعطاف‌پذیر به شمار می‌رود.

تا اینجا ما فقط به گوشه‌ای از مزیت‌های تحصیل در استان بریتیش کلمبیا اشاره کرده‌ایم. با ما همراه باشید تا با اطلاعات و داده‌های دقیق‌تر و بیشتری درباره هرآنچه که مرتبط با تحصیل در استان بریتیش کلمبیا است، آشنا شوید.

- پایتخت استان:	ویکتوریا
- جمعیت:	۵.۲ میلیون نفر
- میانگین هزینه زندگی در ماه:	۱,۸۰۰ دلار
- بهترین شهرهای دانشجویی:	ونکوور و ویکتوریا
- جمعیت دانشجویان بین‌المللی:	بیش از ۱۵۰ هزار نفر
- درصد اشتغال فارغ‌التحصیلان:	۸۵٪

## مزایای تحصیل در استان بریتیش کلمبیا
- استان بریتیش کلمبیا از نظر قومی، فرهنگی و زبانی متنوع است و اقتصاد پویا و جمعیتی جوان دارد.
- نرخ پایین جرم و جنایت، تنوع فرهنگی و پذیرش بالا، بریتیش کلمبیا را به یکی از امن‌ترین مقاصد تحصیلی تبدیل کرده است.
- استان بریتیش کلمبیا دارای بهترین سیستم انتقال دانشجو از کالج به دانشگاه در آمریکای شمالی است.
- مؤسسات آموزش عالی بریتیش کلمبیا مجهز به نشان تضمین کیفیت آموزشی (EQA) هستند. EQA نشان می‌دهد مؤسسات آموزش عالی استانداردهای کیفیت آموزشی را رعایت می‌کنند.
- بریتیش کلمبیا، با شهرهای بین‌المللی، جنگل‌های بارانی سرسبز، آب‌های ساحلی و کوه‌های چشم‌نواز، یکی از زیباترین استان‌های کانادا برای تحصیل و زندگی است.

## رنکینگ دانشگاه‌های بریتیش کلمبیا

طبق رده‌بندی سایت یو اس نیوز (U.S News)، رتبه کشوری و جهانی دانشگاه‌های بریتیش کلمبیا در سال ۲۰۲۲ به صورت زیر است:

| دانشگاه                       | رتبه کشوری                 | رتبه جهانی                  |
| ----------------------------- | -------------------------- | --------------------------- |
| دانشگاه بریتیش کلمبیا         | ۳                          | ۴۶                          |
| دانشگاه سایمون فریزر          | ۱۱                         | ۳۱۳                         |
| دانشگاه ویکتوریا              | ۱۳                         | ۳۳۴                         |
| دانشگاه رویال رودز            | ۴۴                         | ۱,۲۳۴                       |
| دانشگاه بریتیش کلمبیای شمالی  | ۴۶                         | ۱,۲۶۴                       |
| دانشگاه تامسون ریورز          | ۴۷                         | ۱,۲۷۷                       |
| دانشگاه فریزر والی            | ۵۶                         | ۱,۶۸۱                       |
| دانشگاه ترینیتی وسترن         | ۶۳                         | ۱,۹۵۳                       |
| دانشگاه جزیره ونکوور          | ۶۷                         | ۲,۶۹۴                       |
| دانشگاه کاپیلانو              | ۶۹                         | ۲,۸۰۴                       |
| دانشگاه پلی تکنیک کوانتلن     | ۷۳                         | ۵,۰۶۸                       |
| دانشگاه کانادا وست            | ۹۵                         | ۸,۸۳۷                       |
| دانشگاه هنر و طراحی امیلی کار | رتبه ۱ در رشته هنر و طراحی | رتبه ۳۰ در رشته هنر و طراحی |

## لیست دانشگاه‌های بریتیش کلمبیا

- دانشگاه بریتیش کلمبیا - دانشگاه پرطرفدار
- دانشگاه سایمون فریزر - دانشگاه پرطرفدار
- دانشگاه ویکتوریا - دانشگاه پرطرفدار
- دانشگاه رویال رودز
- دانشگاه بریتیش کلمبیای شمالی
- دانشگاه تامسون ریورز
- دانشگاه فریزر والی
- دانشگاه ترینیتی وسترن
- دانشگاه جزیره ونکوور
- دانشگاه کاپیلانو
- دانشگاه پلی تکنیک کوانتلن
- دانشگاه کانادا وست
- دانشگاه هنر و طراحی امیلی کار

## لیست کالج‌های بریتیش کلمبیا

- موسسه فناوری بریتیش کلمبیا (کالج بی‌سی‌آی‌تی) | British Columbia Institute of Technology (BCIT) - کالج پرطرفدار
- کالج لانگارا | Langara College - کالج پرطرفدار
- کالج کاموسان | Camosun College - کالج پرطرفدار
- کالج داگلاس | Douglas College - کالج پرطرفدار
- کالج نیوکالدونیا | College of New Caledonia
- کالج راکی | College of the Rockies
- کالج نورث وست | Northwest Community College
- کالج نورث آیلند | North Island College
- کالج نورثرن لایتس | Northern Lights College
- کالج اوکاناگان | Okanagan College
- کالج سلکرک | Selkirk College
- کالج دولتی ونکوور | Vancouver Community College
- موسسه عدالت بریتیش کلمبیا | Justice Institute of British Columbia
- موسسه فناوری نیکولا | Nicola Valley Institute of Technology

## پذیرش گرفتن از کدام دانشگاه‌های بریتیش کلمبیا راحت‌تر است؟


### دانشگاه ویکتوریا

نرخ پذیرش دانشگاه ویکتوریا ۶۳٪ درصد است. بنابراین بیش از نیمی از متقاضیان این دانشگاه پذیرفته می‌شوند. برای افزایش شانس پذیرش در این دانشگاه کافی است معدل و نمره زبان خوبی داشته باشید.

### دانشگاه سایمون فریزر

نرخ پذیرش دانشگاه سایمون فریزر، ۵۹٪ است. بنابراین، گرفتن پذیرش از این دانشگاه نسبتاً آسان است.

### دانشگاه کانادا وست

متقاضیان برای گرفتن پذیرش از دانشگاه کانادا وست فقط کافیست شرایط پذیرش را برای ثبت‌نام داشته باشند و برای دریافت پذیرش لزوماً با دیگران رقابت نمی‌کنند.

## بورسیه‌ های تحصیلی استان بریتیش کلمبیا

دانشجویان بین‌المللی با تحصیل در استان بریتیش کلمبیا می‌توانند از انواع بورسیه‌های تحصیلی استفاده کنند. برخی از این بورسیه‌ها توسط دولت استانی و برخی دیگر نیز توسط نهادها و سازمان‌ها به دانشجویان اعطا می‌شود. در ادامه به معرفی چند نمونه از بورسیه‌های مهم دولتی اشاره می‌کنیم.

### بورسیه تحصیلی وانیر کانادا

بورسیه وانیر Vanier Canada Graduate Scholarships Program به دانشجویان بین‌المللی مقطع دکترا که قصد دارند در رشته‌های علوم انسانی و اجتماعی، علوم طبیعی، مهندسی و علوم بهداشت تحصیل کنند، تعلق می‌گیرد. این بورسیه به مدت ۳ سال و ۵۰,۰۰۰ دلار به ازای هر سال به دانشجویان ارائه می‌شود.

### بورسیه‌های دفتر آموزش بین‌المللی کانادا

دفتر آموزش بین‌المللی کانادا The Canadian Bureau for International Education هر ساله تعدادی از بورسیه‌های تحصیلی و برسری را به دانشجویان بین‌المللی ارائه می‌دهد.

علاوه بر این، بسیاری از مؤسسات آموزشی استان بریتیش کلمبیا هم کمک‌هزینه‌هایی را مانند اسکالرشیپ، گرنت، وام، برسری، اوارد، دستیار پژوهشی و دستیار آموزشی به دانشجویان بین‌المللی ارائه می‌دهند. برای اطلاع از این بورسیه‌ها باید با دفتر آموزش بین‌المللی مؤسسه آموزشی تماس بگیرید.

> نکته: قبل از اینکه برای بورسیه‌ درخواست دهید، ابتدا تحقیق کنید که آیا برای دریافت بورسیه مورد نظر واجد شرایط هستید یا خیر. زیرا بعضی از بورسیه‌ها به دانشجویان بین‌المللی تعلق نمی‌گیرد. 

> بیشتر بخوانید: [[canada-scholarship|بورسیه تحصیلی کانادا]]

## آمار ویزاهای تحصیلی استان بریتیش کلمبیا

در جدول و نمودار زیر، تعداد استادی پرمیت‌های صادر شده برای دانشجویان خارجی که بریتیش کلمبیا را برای تحصیل انتخاب کرده‌اند را به تفکیک هر دوره تحصیلی مشاهده می‌کنید.


| مقطع                 | ۲۰۱۷   | ۲۰۱۸   | ۲۰۱۹   | ۲۰۲۰   | ۲۰۲۱   | ژانویه تا فوریه ۲۰۲۲ |
| -------------------- | ------ | ------ | ------ | ------ | ------ | -------------------- |
| ابتدایی تا متوسطه    | ۲۰,۱۳۵ | ۱۹,۶۹۰ | ۲۰,۱۳۰ | ۱۳,۳۶۵ | ۲۰,۹۴۰ | ۳,۷۹۰                |
| دانشگاه و کالج       | ۴۶,۰۳۰ | ۵۱,۶۱۵ | ۵۶,۸۰۰ | ۴۲,۳۷۰ | ۶۵,۲۷۵ | ۸,۶۲۵                |
| سایر دوره‌ها         | ۱۱,۱۴۵ | ۱۱,۲۵۰ | ۱۰,۰۰۰ | ۳,۸۶۵  | ۸,۲۸۰  | ۱,۵۲۵                |
| دوره تحصیلی ذکر نشده | ۳۵     | ۳۵     | ۳۵     | ۲۵     | ۶۵     | —                    |
| مجموع                | ۷۶,۴۰۵ | ۸۱,۶۸۰ | ۸۶,۰۹۵ | ۵۹,۰۴۵ | ۹۳,۹۰۵ | ۱۳,۹۴۵               |

![[Pasted image 20240724090715.png]]


## زندگی دانشجویی در استان بریتیش کلمبیا

بریتیش کلمبیا از مقاصد تحصیلی محبوب برای دانشجویان بین‌المللی است. این استان دارای سیستم آموزشی معتبر جهانی، اقتصاد پایدار و کیفیت بالای زندگی است.

در ادامه برای آشنایی بیشتر شما با زندگی دانشجویی در این استان، به شرح ۳ فاکتور مهم شامل بیمه دانشجویی، حمل و نقل دانشجویی و اسکان دانشجویی می‌پردازیم.

### اسکان

دانشجویان استان بریتیش کلمبیا می‌توانند به یکی از شیوه‌های زیر در استان ساکن شوند:

- زندگی با یک خانواده کانادایی (Homestay)
	- میانگین اجاره ماهیانه: ۵۰۰ تا ۱,۰۰۰ دلار
- زندگی در پردیس دانشگاه (Live on-campus)
	- میانگین اجاره ماهیانه: ۵۰۰ تا ۷۰۰ دلار
- زندگی خارج از پردیس دانشگاه (Live off-campus)
	- میانگین اجاره ماهیانه: ۸۰۰ تا ۱,۶۰۰ دلار

### حمل و نقل

دانشجویان بین‌المللی در بریتیش کلمبیا به وسایل نقلیه عمومی متعددی دسترسی دارند. یکی از بزرگ‌ترین و قابل‌اعتمادترین شبکه‌های سیستم حمل و نقل استان در شهر ونکوور قرار دارد که به TransLink معروف است که شامل وسایل نقلیه عمومی زیر است:

- اتوبوس که شامل اتوبوس‌های معمولی و سریع‌السیر است.
- قطار آسمان (SkyTrain) که قطار حمل و نقل سریع‌السیر و مرتفعی است که شهرهای بیرونی ونکوور بزرگ را از جمله ریچموند، سوری، نیو وست‌مینستر و برنابی را به مرکز شهر ونکوور وصل می‌کند.
- اتوبوس دریایی (SeaBus) یک کشتی مسافربری است که مرکز شهر ونکوور (ترمینال Waterfront) را به ساحل شمالی (اسکله Lonsdale) متصل می‌کند.
- شاتل
- اکسپرس ساحل شرقی (West Coast Express) که یک قطار شهری بین داون‌تاون ونکوور و منطقه فریزر ولی است.

دانشجویان با استفاده از کارت U-Pass می‌توانند به صورت نامحدود و با تخفیف‌های قابل توجه از وسایل نقلیه عمومی استفاده کنند. هزینه U-Pass به ازای هر ترم ۱۷۳ دلار است.

علاوه بر وسایل نقلیه عمومی، دانشجویان می‌توانند از دوچرخه، تاکسی و تاکسی‌های اینترنتی مانند Uber  و  Lyft هم برای رفت و آمد استفاده کنند.

هزینه زندگی دانشجویی در استان بریتیش کلمبیا
به طور کلی هزینه زندگی دانشجویی در استان بریتیش کلمبیا بین ۱,۰۰۰ تا ۱,۸۰۰ دلار در ماه است.

در ادامه، به میانگین هزینه زندگی بر اساس فاکتورهای مختلف اشاره شده است.

> بیشتر بخوانید: [[canada-living-cost|هزینه زندگی در کانادا]]

- اسکان:	۵۰۰ تا ۲,۰۰۰ دلار در ماه
- خوراک:	۳۰۰ دلار در ماه
- حمل و نقل:	۱۰۰ دلار در ماه
- پوشاک:	۶۵ دلار در ماه
- اینترنت:	۸۴ تا ۱۰۰ دلار در ماه
- تفریح:	۹۰ دلار در ماه

شرایط دریافت ویزای تحصیلی بریتیش کلمبیا چیست؟
شرایط دریافت ویزای تحصیلی بریتیش کلمبیا مانند سایر استان‌های کانادا پروسه مشابهی دارد. بنابراین بعد از گرفتن پذیرش از هر کدام از دانشگاه‌ها یا کالج‌های بریتیش کلمبیا، می‌توانید طبق شرایط کلی [[canada-student-visa|ویزای تحصیلی کانادا]] درخواست خود را ارائه دهید.

آیا برای تحصیل در استان بریتیش کلمبیا محدودیت سنی وجود دارد؟
خیر، طبق قانون کشور کانادا، برای تحصیل در مؤسسات  آموزشی معتبر کانادا محدودیت سنی وجود ندارد.
به طور کلی برای تحصیل در مدارس کانادا باید بین ۶ تا ۱۸ ساله سن داشته باشید.
برای تحصیل در کالج و دانشگاه‌ها در مقاطع لیسانس، فوق لیسانس و دکترا هم محدودیت سنی وجود ندارد. ولی برای اخذ ویزای تحصیلی کانادا، سن تقریبا فاکتور مهمی است و باید بین مقطع تحصیلی و سن افراد تناسب وجود داشته باشد.

دانشجویان معمولاً کدام محله ونکوور را برای زندگی انتخاب می‌کنند؟
شرق ونکوور، منطقه پرطرفدار دانشجویان برای زندگی است. Chinatown، Main Street، Commercial Drive و Mount Pleasant انتخاب‌های محبوب دانشجویان ونکوور برای زندگی است.

معروفترین کالج های استان بریتیش کلمبیا کدامند؟
کالج BCIT، کالج لانگارا ، کالج داگلاس

آیا بدون مدرک زبان می‌توان از کالج‌های بریتیش کلمبیا پذیرش گرفت؟
بله، اما ابتدا سطح زبان شما ارزیابی می‌شود و سپس بر اساس سطح زبان، باید پیش از ورود به برنامه اصلی، در دوره‌های آمادگی زبان شرکت کنید.

رشته‌های تحصیلی پرطرفدار دانشجویان بریتیش کلمبیا کدام است؟
مدیریت و بازرگانی، مهندسی و علوم کاربردی، پرطرفدارترین رشته‌های استان بریتیش کلمبیا در بین دانشجویان هستند.

![[canada-provinces#^f8d2db]]





---

![[country-canada#منوی کانادا|canada]]

