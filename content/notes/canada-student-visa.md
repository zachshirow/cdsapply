---
title: هر آنچه باید درباره ویزای تحصیلی کانادا بدانید
aliases:
  - هر آنچه باید درباره ویزای تحصیلی کانادا بدانید
tags:
  - note
date: 2024-07-06
draft: false
direction: auto
---
ویزای تحصیلی کانادا هدف بسیاری از دانشجویان بین المللی است که آرزو دارند بهترین شرایط تحصیل و زندگی را داشته باشند. از طرفی کشور کانادا نیز شرایطی عالی برای مهاجرت متقاضیان تحصیل در کشور خود فراهم کرده است.

## شرایط اخذ ویزای تحصیلی کانادا چیست؟

هنگام مهاجرت به کانادا و درخواست ویزای تحصیلی باید الزامات مشخصی را برآورده کنید تا شانستان برای اپلای بیشتر شود. حداقل الزامات مدنظر کشور کانادا برای دانشجویان بین المللی در استوری های بعدی ببینید. 

## ارائه مدرک زبان معتبر

زبان اصلی کانادا، انگلیسی است و به جز استان کبک کانادا که زبان فرانسوی را به عنوان زبان اول و اصلی خود معرفی میکند باید هنگام اپلای تحصیلی، مدرک زبان انگلیسی معتبر ارائه دهید. آیلتس و تافل دو مدرک معتبر زبان انگلیسی هستند.

## اپلای از یک دانشگاه معتبر

هنگامی که درخواست ویزای تحصیلی را برای سفارت کانادا ارسال میکنید باید نامه پذیرشتان را از یک دانشگاه معتبر و مورد تایید (DLI) در کانادا ارائه دهید. چنانچه موسسه آموزشی مورد نظرتان در کانادا جزو فهرست DL نباشد امکان اخذ ویزای تحصیلی کانادا را نخواهید داشت.

## ارائه مدرک شناسایی و تحصیلی

مدارک مهم دیگری که هنگام درخواست ویزای تحصیلی کانادا باید ضمیمه کنید مدارک شناسایی مانند پاسپورت، عکس و مدارک شناسایی و همچنین مدارک تحصیلی از مقطع دبیرستان تا آخرین مقطع تحصیلی می.شود. علاوه بر مدارک شناسایی ارائه انگیزه نامه (SOP)، توصیه نامه(Recommendation Letter) و رزومه در اخذ پذیرش تحصیلی کشور کانادا به کمک شما می آید. 

## ارائه مدارک تمکن مالی

هنگام درخواست ویزای تحصیلی کشور کانادا باید ثابت کنید امکان پرداخت شهریه دانشگاه و پرداخت هزینه های زندگی و همچنین هزینه های رفت و برگشت به کانادا (از راه هوایی زمینی یا دریایی) را برای خود و همسر و فرزندانتان در مهاجرت به کانادا دارید. 

## هزینه اخذ ویزای تحصیلی کانادا

هزینه درخواست ویزای تحصیلی کانادا به ازای هر نفر 150 دلار کاناداسـت کـه مبلغـی غیر قابل استرداد است؛ یعنی شما چه بتوانید ویزای تحصیلی کشور کانادا را دریافت کنید و چه نتوانید این هزینه را باید پرداخت کنید تا درخواست ویزای تحصیلی تان بررسی شود.

اپلای تحصیلی به کانادا علاوه بر هزینه درخواست ویزا هزینه ای دیگر با عنوان هزینه بیومتریک انگشت نگاری نیز دارد. هزینه بیومتریک ویزای کانادا به ازای هر نفر 85 دلار کانادا است که این هزینه نیز قابل استرداد نیست. 

صدور ویزای دانشجویی کانادا چقدر طول می کشد؟ 

با تکمیل مدارک و الزامات مورد نیاز سفارت و انجام مراحل بیومتریک به طور متوسط 3 ماه طول میکشد تا پاسخ درخواست ویزای دانشجویی شما صادر شود.

## اخذ ویزای تحصیلی کانادا چه مراحلی دارد؟ 

دانستن خلاصه ای از مراحل اخذ ویزای تحصیلی کانادا کمک میکند دید درستی نسبت به راهی که باید برای مهاجرت به این کشور طی ،کنید داشته باشید. 

1. بررسی شرایط مورد نیاز مهاجرت 
2. انتخاب رشته دانشگاهی در دانشگاه مورد نظر
3. ارسال مدارک مورد نیاز برای دانشگاه و اقدام برای اپلای تحصیلی
4. پر کردن فرمهای اپلیکیشن مهاجرتی و تکمیل مدارک مورد نیاز سفارت
5. پرداخت هزینه های مربوط به فرمهای اپلیکیشن و بیومتریک
6. اخذ قرار ملاقات در یکی از مراکز صدور ویزا (VAC)
7. ارسال فرمها، مدارک، و نامه اپلای تحصیلی به اداره مهاجرت کانادا جهت صدور ویزا
8. مراجعه به یکی از مراکز درخواست ویزا (VAC) برای انجام امور بیومتریک
9. دریافت ویزای کانادا و اخذ نامه ورودی به کانادا (POE)
10. مهاجرت به کانادا و اخذ مجوز تحصیلی (Study Permit)

