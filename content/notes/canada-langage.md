---
title: شرایط زبان کانادا
aliases:
  - شرایط زبان کانادا
tags:
  - note
date: 2024-06-22
draft: false
direction: auto
---



# تحصیل در دوره های زبان در کانادا 


متقاضیان تحصیل در دوره های زبان می توانند در یکی از دانشگاه ها و یا کالج های کانادا و یا آمریکا ثبت نام نمایند. برای اخذ پذیرش داشتن مدارک تحصیلی دیپلم و یا بالاتر ضروری می باشد. متقاضیان پس از ورود به دانشگاه و یا کالج ابتدا تعیین سطح گردیده و سپس در سطوح مختلف کلاس های زبان ثبت نام می گردند. متقاضیان حتی بدون هیچ گونه آشنایی به زبان انگلیسی می توانند در بسیاری از این دوره ها در کالج و یا دانشگاه ها شرکت نمایند. 

طول دوره کامل زبان عموما دو ترم (یک سال تحصیلی) می باشد ولی چنانچه متقاضی نیاز به دوره های بیشتری داشته باشد، می توانند به تحصیل ادامه دهد. تعدادی از دانشگاه ها فقط دارای دوره های پیشرفته زبان هستند که مخصوص افرادی است که آشنایی مقدماتی به زبان انگلیسی دارند. این دوره ها بیشتر جنبه آکادمیک دارد و مدت آن یک ترم تحصیلی می باشد.

## دوره های زبان در کانادا

کشور کانادا دارای قوانین مهاجرتی می باشد که امکان ماندن دانشجویان در این کشور را پس از اتمام تحصیل فراهم می کند. به همین دلیل نیز سفارت های کانادا در اعطای ویزای دانشجویی برای دوره های زبان سخت گیر می باشد. به منظور افزایش شانس متقاضیان برای دریافت ویزا، توصیه می گردد که متقاضیان تحصیل در دوره های زبان از رشته های دیگر موجود در کانادا نیز پذیرش داشته باشند. این شرکت با بررسی شرایط متقاضی امکان اخذ پذیرش متقاضی را در سایر رشته ها اعلام می کند. 
هزینه تحصیل در دوره های زبان بسته به محل تحصیل بین 4 تا 6 هزار دلار در هر ترم (چهار ماه) می باشد. ترم های زبان معمولا هر دو ماه یکبار در ماه های ژانویه، مارچ، می، جولای، سپتامبر، و نوامبر آغاز می گردند. دانشجویان برای اخذ پذیرش دوره های زبان در کانادا بایستی حداقل 6 ماه قبل از شروع دوره اقدام نمایند تا زمان کافی برای دریافت ویزای دانشجویی داشته باشند.

## دوره های زبان در کانادا

دوره های زبان در آمریکا نیز مانند کانادا در دانشگاه و یا کالج برگزار می گردد. متقاضیان ابتدا تعیین سطح گردیده و سپس در سطوح مختلف ثبت نام می گردند. طول دوره کامل زبان در آمریکا نیز دو ترم (یک سال تحصیلی) می باشد ولی چنانچه متقاضی نیاز به دوره های بیشتری داشته باشد، می توانند به تحصیل ادامه دهد. هزینه تحصیل در دوره های زبان آمریکا حدود 3 هزار دلار در هر دوره دو ماهه می باشد. 

برای متقاضیان طرف قرارداد با این شرکت کلیه اطلاعات لازم برای تهیه مدارک مالی، فرم های مربوطه و نحوه تکمیل آن ارسال خواهد گردید. دانشجویان دوره های زبان می توانند از امکانات خوابگاه استفاده نمایند. ترم های زبان در آمریکا در ماه های ژانویه، مارچ، جولای، و سپتامبر، آغاز می گردند.

# تحصیل در کالج 

کالج ها یکی از معمول ترین مراکز آموزش عالی در کانادا و آمریکا می باشند. کالج ها دارای دوره های کوتاه مدت بوده و بیشتر روی رشته های تخصصی-کاربردی، فنی و حرفه ای و مهندسی تمرکز دارند. شرایط ورود به کالج ها آسان تر از دانشگاه ها می باشد. همچنین با توجه به کوتاه تر بودن دوره تحصیل در کالج، امکان ورود به بازار کار و یافتن سریع تر شغل با ورود با کالج راحت تر خواهد بود. بسیاری از رشته های تحصیلی به دلیل آنکه جنبه علمی پایین تر و جنبه کربردی و فنی بالاتری دارند تنها در کالج ها ارایه می گردند. با این حال برخی کالج های بزرگ در کانادا و آمریکا رشته های مقطع لیسانس را نیز ارایه می کنند. 
کالج ها معمولا دارای دو گروه رشته ها می باشد. برخی از رشته ها جنبه عمومی داشته و مناسب کسانیست که از دبیرستان فارع التحصیل شده اند و یا مدارک بالاتر از سطح دبیرستان ندارند. گروه دیگر رشته های تخصصی می باشند که مناسب افراد دارای مدارک تحصیلی بالاتر از دیپلم است. این رشته ها تکمیلی می باشند و در برخی زمینه ها برای دریافت مجوز های فعالیت در مساغل گوناگون ضروری هستند. مانند مدارک حسابداران خبره و یا مدارک برق کاران صنعتی 

## شرایط تحصیل در کالج در رشته های عمومی

1. حداقل مدرک دیپلم دبیرستان 
2. مدرک زبان انگلیسی IELTS و یا TOEFL

## شرایط تحصیل در کالج در رشته های تخصصی

1. حداقل مدرک دیپلم دبیرستان و پیش دانشگاهی
2. مدرک فوق دیپلم و یا لیسانس و یا بالاتر
3. مدرک زبان انگلیسی IELTS و یا TOEFL
