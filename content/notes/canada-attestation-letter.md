---
title: نامه اتستیشن کانادا – شرایط تاییدیه استانی attestation برای ویزا
aliases:
  - نامه اتستیشن کانادا – شرایط تاییدیه استانی attestation برای ویزا
  - نامه اتستیشن کانادا
tags:
  - note
date: 2024-07-29
draft: false
direction: auto
---

نامه اتستیشن (Provincial Attestation Letter) یا همان نامه PAL نامه‌ای است که توسط دولت‌های استانی کانادا صادر می‌شود و جزئیات مربوط به ثبت‌نام هر متقاضی در دانشگاه‌های این کشور را تایید می‌کنند. هم‌اکنون،‌ درخواست نامه اتستیشن یا همان نامه تصدیق، بخشی از فرایند دریافت استادی پرمیت کانادا محسوب می‌شود.

> [!NOTE]
> طبق اعلام رسمی سایت اداره مهاجرت کانادا، از تاریخ ۲۲ ژانویه ۲۰۲۴، کلیه پرونده‌های ویزای تحصیلی کانادا به‌جز پرونده‌های دانشجویان فوق‌لیسانس و دکتری، مدارس و تمدید استادی پرمیت، باید در زمان سابمیت پرونده، نامه تصدیق یا اتستیشن (attestation) داشته باشند.

این اقدام دولت کانادا پس از اعلام [[2024-canada-student-entry-limit|محدودیت ویزای تحصیلی کانادا برای دانشجویان بین‌المللی]] اجرایی شده است.

این محدودیت‌ها برای کاهش موقت تعداد دانشجویان بین‌المللی کانادا و تاثیر منفی آن بر مسکن و قیمت ملک در این کشور اعمال شده‌اند.

## چه کسانی به نامه اتستیشن نیاز ندارند؟

افراد زیر برای سابمیت پرونده [[canada-student-visa|ویزای تحصیلی کانادا]] به دریافت نامه PAL یا اتستیشن نیازی نخواهند داشت:

- دانش‌آموزانی که متقاضی تحصیل در مدارس دوره ابتدایی تا متوسطه هستند.
- دانشجویانی که برای دوره‌های کارشناسی‌ارشد یا دکتری درخواست می‌دهند. (درصورتی که دوره پیش‌نیاز نداشته باشند)
- دانشجویانی که برای تمدید استادی پرمیت خود اقدام می‌کنند.

## چگونه نامه attestation را بگیریم؟
فرایند دریافت نامه اتستیشن توسط کالج و یا دانشگاه شما انجام می‌شود. معمولا دانشجویان پس از اخذ پذیرش تحصیلی، برای دیافت نامه PAL یا همان اتستیشن باید با کالج یا دانشگاه خود مکاتبه کنند تا این موسسات از طرف دانشجو برای نامه attestation اقدام کنند.

فرایند صدور نامه PAL ممکن است در هر استان متفاوت باشد که ما در ادامه به تفکیک هر استان توضیح داده‌ایم.

همه ۱۳ استان کانادا به جز استان کبک، در‌ حال طراحی پروسه‌ای برای صدور نامه اتستیشن برای دانشجویان بین‌المللی هستند. استان‌ها و قلمروها موظف‌اند تا تاریخ ۳۱ مارس ۲۰۲۴ فرآیندی برای صدور نامه تصدیق ایجاد کنند.

### استان بریتیش کلمبیا

استان بریتیش کلمبیا از تاریخ ۴ مارچ ۲۰۲۴ فرایند صدور نامه‌های اتستیشن را برای کالج‌ها و دانشگاه‌های این استان آغاز کرده است. برای دریافت این نامه باید با کالج یا دانشگاه خود مکاتبه کنید.

**ظرفیت اعلام شده استان بریتیش کلمبیا برای پذیرش دانشجویان در مقاطع کالج و لیسانس**

- ۸۳,۰۰۰ پرونده
    - مراکز آموزش دولتی: ۵۳٪
    - مراکز آموزش خصوصی: ۴۷٪
### استان انتاریو

استان انتاریو فرایند صدور نامه‌های PAL را برای کالج‌ها و دانشگاه‌های این استان از تاریخ ۲۸ مارچ ۲۰۲۴ آغاز کرده است. برای دریافت این نامه باید با کالج یا دانشگاه خود مکاتبه کنید.

**ظرفیت اعلام شده استان انتاریو برای پذیرش دانشجویان در مقاطع کالج و لیسانس**

- ۹۶٪ پذیرش‌ها به دانشجویان کالج‌ها و دانشگاه‌های **دولتی** اختصاص می‌یابد.
- رشته‌های پرطرفدار در کالج‌های دولتی مثل رشته‌های فنی‌حرفه‌ای، مراقبت از کودک، علوم پایه، مهمان‌نوازی، منابع انسانی (حوزه سلامت) و دانشجویانی که به زبان فرانسوی تحصیل می‌کنند، در اولویت هستند.
### استان کبک

طبق اعلام دولت کانادا، دانشجویانی که به‌دنبال [[quebec|تحصیل در استان کبک]] هستند، باید برای درخواست استادی پرمیت، گواهی پذیرش کبک (CAQ) داشته باشند که در آن عبارت زیر نوشته شده باشد تا نامه CAQ آن‌ها به عنوان نامه اتستیشن در نظر گرفته شود:

```
This attestation letter confirms that the applicant has a place in Quebec’s share of the distribution of study permit applications or is exempt from it.
```

اگر نامه CAQ شما قبل از تاریخ ۲۲ ژانویه ۲۰۲۴ صادر شده باشد، نیازی نیست که جمله بالا در آن نوشته شده باشد. اگر CAQ شما بعد از تاریخ ۲۲ ژانویه ۲۰۲۴ صادر شده و جمله بالا در آن نوشته نشده باشد، باید مجددا درخواست CAQ بدهید.
### استان آلبرتا

دانشجویان مقاطع کالج و لیسانس در استان آلبرتا، برای دریافت نامه اتستیشن (PAL) باید با دانشگاه یا کالج خود مکاتبه و نامه را از آن‌ها دریافت کنند.
### استان مانیتوبا

دانشجویانی که قصد تحصیل در استان مانیتوبا را دارند، باید جهت دریافت اطلاعات بیشتر در خصوص فرایند دریافت نامه PAL با کالج یا دانشگاه خود مکاتبه کنند.
### استان ساسکاچوان

دانشجویان مقطع کالج و لیسانس در استان ساسکاچوان، باید برای دریافت نامه PAL با موسسه خود مکاتبه کنند.
### استان نیوفاندلند

مثل سایر استان‌ها، دانشجویانی که قصد تحصیل در استان نیوفاندلند را دارند، باید برای دریافت نامه اتستیشن با کالج یا دانشگاه خود مکاتبه کنند.
### استان نیوبرانزویک

برای دریافت نامه PAL از استان نیوبرانزویک، دانشجویان باید با کالج یا دانشگاه خود مکاتبه کنند. در برخی از کالج‌ها و دانشگاه‌ها، دانشجویان پس از دریافت نامه پذیرش باید مبلغی دپازیت فی را پرداخت کنند تا جای خود را محکم کنند. سپس کالج یا دانشگاه برای نامه اتستیشن از طرف دانشجو اقدام می‌کند.
### استان نوا اسکوشیا

فرایند صدور نامه اتستیشن استان نوا اسکوشیا از تاریخ ۲۸ مارچ ۲۰۲۴ آغاز شده است.

برای دریافت نامه PAL از استان نوا اسکوشیا، دانشجویان باید با کالج یا دانشگاه خود مکاتبه کنند.
### استان جزیره پرنس ادوارد

فرایند صدور نامه اتستیشن استان پرنس ادوارد از تاریخ ۲۷ مارچ ۲۰۲۴ آغاز شده است.

برای دریافت نامه PAL از استان پرنس ادوارد، دانشجویان باید با کالج یا دانشگاه خود مکاتبه کنند.

---

به‌محض اعلام نحوه دریافت نامه اتستیشن توسط استان‌های دیگر، اطلاعات این صفحه آپدیت خواهد شد.

## ظرفیت پذیرش دانشجو در هر استان

| استان‌ها              | ظرفیت اعلام شده | درصد تغییرات نسبت به سال ۲۰۲۳ |
| --------------------- | --------------- | ----------------------------- |
| آلبرتا                | ۴۰٬۸۹۴          | ۱۰+                           |
| بریتیش کلمبیا         | ۸۳٬۰۰۰          | ۱۸-                           |
| منیتوبا               | ۱۵٬۲۳۳          | ۱۰-                           |
| نیوبرانزویک           | ۹٬۲۷۹           | ۱۰-                           |
| نیوفاندلند و لابرادور | ۲٬۳۶۵           | ۱۰+                           |
| قلمرو شمال غربی       | ۳۳۳             | ۴٬۹۰۰+                        |
| نواسکاشیا             | ۱۲٬۹۰۶          | ۱۰+                           |
| نوناووت               | ۳۳۳             | ۶٬۵۶۷+                        |
| انتاریو               | ۲۳۵٬۰۰۰         | ۴۱-                           |
| جزیره پرنس ادوارد     | ۲۰۰۴            | ۱۰-                           |
| کبک                   | ۷۲٬۷۱۶          | ۱۰+                           |
| ساسکاچوان             | ۱۲٬۴۳           | ۱۰+                           |
| یوکان                 | ۴۱۷             | ۲۰۵+                          |
| مجموع                 | ۴۸۶٬۵۲۳         | ۲۸-                           |

## سوالات متداول

### آیا متقاضیانی که منتظر نتیجه ویزای خود هستند نیز باید نامه اتستیشن بگیرند؟
خیر؛ ارائه نامه attestation فقط برای متقاضیانی که است که پرونده خود را در تاریخ ۲۲ ژانویه ۲۰۲۴ یا بعد از آن سابمیت کنند. 

### چه افرادی موظف‌اند نامه attestation ارائه کنند؟
به‌جز پرونده‌های دانشجویان فوق‌لیسانس و دکتری، مدارس و تمدید استادی پرمیت، باقی افراد باید در زمان سابمیت پرونده تحصیلی خود نامه تصدیق یا اتستیشن (attestation) ارائه کنند.

### من برای تحصیل در دوره فوق‌لیسانس درخواست می‌دهم، آیا باید نامه اتستیشن بگیرم؟
خیر؛ متقاضیان تحصیل در دوره‌های فوق‌لیسانس، دکتری و سایر دوره‌های تحصیلات تکمیلی نیازی به دریافت نامه اتستیشن ندارند.

### آیا دانشجویان فعلی کانادا برای تمدید استادی پرمیت باید نامه اتستیشن بگیرند؟
خیر. برای تمدید استادی پرمیت دانشجویانی که هم‌اکنون در کانادا تحصیل می‌کنند، نیازی به ارائه نامه اتستیشن نیست.

### تا زمانی که تکلیف attestation مشخص گردد، اقدام به سابمیت کنیم یا دست نگه داریم؟
اداره مهاجرت انتظار دارد تا پایان ماه مارس قوانین attestation مشخص شود. در این مدت بهتر است صبر کنید، زیرا ممکن است پرونده شما را ریجکت کنند.
البته پرونده‌های فوق لیسانس، دکتری، مدارس و تمدید استادی پرمیت به نامه اتستیشن نیازی ندارند. 

### آیا برای دوره‌های Post Bacc به نامه attestation نیاز است؟
بله دانشجویان دوره‌های Post Bacc نیاز به ارائه نامه اتستیشن دارند.

### آیا کسانی که از دانشگاه پذیرش گرفته‌اند نیز باید نامه اتستیشن ارائه کنند؟
بله؛ افرادی که از دانشگاه پذیرش گرفته‌اند نیز باید برای درخواست استادی پرمیت نامه اتستیشن ارائه کنند.

### آیا ممکن است برای پرونده‌هایی که در کورت هستند، نامه attestation درخواست شود؟
به نظر می‌آید چون این پرونده‌ها سابمیت شده‌اند و در پروسه بررسی هستند، از آن‌ها درخواست attestation نخواهد شد.