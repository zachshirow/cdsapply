---
title: استان نیوبرانزویک
aliases:
  - استان نیوبرانزویک
tags:
  - note
date: 2024-07-21
draft: false
direction: auto
---

استان نیوبرانزویک با مناظر زیبا، محیط امن و استقبال بالا از مهاجران، مکانی ایده‌آل برای تحصیل دانشجویان بین‌المللی است. هزینه ارزان زندگی و دسترسی آسان به مراکز شهری شرق کانادا، نیوبرانزویک را به مقصدی پرطرفدار برای تحصیل تبدیل کرده است.

اگر قصد تحصیل در استان نیوبرانزویک را دارید، جای درستی آمده‌اید. در این مقاله درباره هر آنچه که مرتبط با تحصیل در استان نیوبرانزویک است، صحبت خواهیم کرد. پس با ما همراه باشید.


پایتخت استان:	فردریکتون
جمعیت:	۷۸۹,۲۲۵ نفر
میانگین هزینه زندگی در ماه:	۱,۵۰۰ دلار
بهترین شهرهای دانشجویی:	فردریکتون، مونکتون و سنت جان
جمعیت دانشجویان بین‌المللی:	۵,۸۷۹ نفر

## مزایای تحصیل در استان نیوبرانزویک
- نیوبرانزویک تنها استان دو زبانه کانادا است که ۷۰ درصد از جمعیت آن را انگلیسی‌ زبان‌ها و ۳۰ درصد آن را نیز فرانسوی‌ زبان‌ها تشکیل می‌دهند.
- نیوبرانزویک با اعتباری که در حوزه تکنولوژی و امنیت سایبری در سطح جهانی دارد، فرصت‌های شغلی متعددی را در اختیار فارغ‌التحصیلان این حوزه قرار می‌دهد.
- آب و هوای استان نیوبرانزویک به لحاظ کیفیت، در رتبه پنجم کانادا و ۲۵ جهان جای دارد.
- دانشجویان بین‌المللی استان نیوبرانزویک، می‌توانند از خدمات درمانی این استان به صورت رایگان استفاده کنند.

## رنکینگ دانشگاه‌های نیوبرانزویک

بر اساس رده‌بندی سایت Webometrics در سال ۲۰۲۱، دانشگاه‌های نیوبرانزویک در سطح جهانی و کشوری، رتبه‌های زیر را کسب کردند:

| دانشگاه             | رتبه کشوری | رتبه جهانی |
| ------------------- | ---------- | ---------- |
| دانشگاه نیوبرانزویک | ۲۴         | ۶۶۴        |
| دانشگاه مونکتون     | ۴۶         | ۱۶۱۲       |
| دانشگاه مانت آلیسون | ۴۷         | ۱۶۲۳       |
| دانشگاه سنت توماس   | ۷۱         | ۳۷۷۹       |
| دانشگاه کراندال     | ۹۶         | ۹۰۲۵       |
| دانشگاه کینگزوود    | ۱۰۰        | ۱۱۳۰۸      |
| دانشگاه سنت استفان  | ۱۰۱        | ۱۲۷۶۳      |
| دانشگاه مریتوس      | ۲۷۰        | ۲۵۶۲۰      |

## لیست دانشگاه‌های نیوبرانزویک
دانشگاه نیوبرانزویک (UNB)  
دانشگاه مونکتون
دانشگاه مانت آلیسون
دانشگاه سنت توماس
دانشگاه کراندال
دانشگاه کینگزوود
دانشگاه سنت استفان
دانشگاه مریتوس
دانشگاه لنزبریج
دانشگاه فردریکتون (دانشگاه آنلاین)
پرطرفدارترین‌ها: دانشگاه نیوبرانزویک، دانشگاه مونکتون و دانشگاه مانت آلیسون

## پذیرش گرفتن از کدام دانشگاه‌های نیوبرانزویک راحت‌تر است؟
### دانشگاه کراندال
نرخ پذیرش دانشگاه کراندال ۷۰ تا ۸۰ درصد است و یکی از دانشگاه‌های استان است که گرفتن پذیرش از آن ساده است.

### دانشگاه سنت استفان
دانشگاه سنت استفان با نرخ پذیرش ۷۰ تا ۸۰ درصد از راحت‌ترین دانشگاه‌های نیوبرانزویک برای گرفتن پذیرش است.

### دانشگاه مانت آلیسون
دانشگاه مانت آلیسون با نرخ پذیرش ۷۰% یکی از بهترین دانشگاه‌های نیوبرانزویک است که گرفتن پذیرش از آن راحت‌تر است.

## هزینه تحصیل در استان نیوبرانزویک
به طور کلی هزینه تحصیل در استان نیوبرانزویک بسته به معیارهایی مانند مقطع، رشته و مؤسسه آموزشی مورد نظر متفاوت است. در ادامه به میانگین سالانه شهریه در هر کدام از مؤسسات آموزشی نیوبرانزویک، اشاره شده است.

بیشتر بخوانید: [[canada-ed-tuition|هزینه تحصیل در کانادا]]

## بورسیه‌های تحصیلی استان نیوبرانزویک
دانشجویان بین‌المللی با تحصیل در استان نیوبرانزویک، می‌توانند از بورسیه‌های تحصیل مختلفی که توسط استان، مؤسسات آموزشی و سایر نهادها اعطا می‌شود، استفاده کنند. در این قسمت چند نمونه از بورسیه‌های استانی نیوبرانزویک را معرفی کرده‌ایم.

### اوارد فرصت‌های دانشجویان غیر کانادایی (Opportunities for Non-Canadians Awards)
این اواردها به دانشجویان خارجی مشغول تحصیل و پژوهش، اساتید پژوهشگر و مؤسسات آکادمیک وابسته به دولت کانادا، اعطا می‌شود.

### بورسیه مطالعات کانادا (Canadian Studies Scholarship)
برنامه‌های شورای بین‌المللی مطالعات کانادا (CIEC) با هدف ترویج درک و دانش بهتر از کانادا، به توسعه آموزش، تحقیق و نشر مطالب درباره کانادا در خارج از کشور کمک می‌کند.

علاوه بر بورسیه‌های دولتی، مؤسسات آموزشی نیوبرانزویک با توجه به شرایط و رزومه تحصیلی دانشجویان، کمک‌هزینه‌هایی را مثل اسکالرشیپ، گرنت، وام، اوارد، دستیار آموزشی و دستیار پژوهشی (در مقاطع تحصیلات تکمیلی) ارائه می‌دهند.

نکته: قبل از درخواست، از اینکه برای دریافت بورسیه واجد شرایط هستید یا خیر، تحقیق کنید. زیرا برخی از این بورسیه‌ها فقط به دانشجویان کانادایی تعلق می‌گیرند.

بیشتر بخوانید: [[canada-scholarship|بورسیه تحصیلی کانادا]]

## آمار ویزاهای تحصیلی استان نیوبرانزویک

در جدول و نمودار زیر، تعداد استادی پرمیت‌های صادر شده برای دانشجویان خارجی که استان نیوبرانزویک را برای تحصیل انتخاب کرده‌اند را به تفکیک هر دوره تحصیلی مشاهده می‌کنید.

| مقطع تحصیلی          | ۲۰۱۷  | ۲۰۱۸  | ۲۰۱۹  | ۲۰۲۰  | ۲۰۲۱  | ژانویه تا فوریه ۲۰۲۲ |
| -------------------- | ----- | ----- | ----- | ----- | ----- | -------------------- |
| ابتدایی تا متوسطه    | ۷۲۵   | ۹۲۵   | ۱,۰۱۰ | ۵۱۵   | ۱,۴۶۵ | ۲۳۰                  |
| دانشگاه و کالج       | ۱,۹۴۵ | ۲,۴۱۰ | ۳,۱۵۰ | ۱,۶۴۵ | ۴,۲۸۵ | ۵۰۰                  |
| سایر دوره‌ها         | ۲۴۵   | ۴۰۰   | ۲۱۰   | ۱۰۵   | ۱۷۵   | ۱۵                   |
| دوره تحصیلی ذکر نشده | ۰     | —     | —     | ۰     | —     | ۰                    |
| مجموع                | ۲,۹۱۰ | ۳,۷۳۰ | ۴,۳۶۵ | ۲,۲۵۵ | ۵,۹۲۵ | ۷۵۰                  |

## زندگی دانشجویی در استان نیوبرانزویک
دانشجویان بین‌المللی که در استان نیوبرانزویک تحصیل می‌کنند، این امتیاز را دارند که پتانسیل‌ها و برتری‌های خود را پرورش دهند.

این استان برای بالا بردن کیفیت زندگی دانشجویی، خدمات حمایتی مختلفی را به دانشجویان ارائه می‎دهد که در این قسمت شما را با ۳ مورد از مهم‌ترین این خدمات شامل بیمه دانشجویی، حمل و نقل دانشجویی و اسکان دانشجویی آشنا می‌کنیم.

### اسکان
دانشجویان بین‌المللی نیوبرانزویک می‌توانند در پردیس‌های محوطه دانشگاه (On Campus)، یا سکونتگاه‌های خارج از پردیس دانشگاه (Off-Campus)، زندگی کنند. قیمت اجاره سکونتگاه‌های خارج از پردیس دانشگاه بسته به مکان، اندازه و امکانات، بین ۳۰۰ تا ۱,۲۰۰ دلار متغیر است.

### حمل و نقل
استان نیوبرانزویک دارای زیرساخت حمل و نقل چندوجهی و مدرن است. دانشجویان در این استان می‌توانند از وسایل نقلیه‌ای مانند اتوبوس، قطار، کشتی و تاکسی استفاده کنند.

شهرهای فردریکتون، مونکتون و سنت جان خدمات اتوبوسرانی شهری جامعی را به ساکنان ارائه می‌دهند که عبارت‌اند از:

- Maritime Bus
- Saint John Transit
- Fredericton Transit
- Codiac Transit

### بیمه دانشجویی

دانشجویان بین‌المللی واجد شرایط می‌توانند پوشش درمانی نیوبرانزویک (New Brunswick Medicare) را دریافت کنند. برای دریافت این بیمه، دانشجویان باید در برنامه تحصیلی تمام‌وقت حداقل ۱ ساله در یکی از مؤسسات آموزشی استان ثبت‌نام کرده باشد.

برای کسب اطلاعات بیشتر به صفحه [[canada-student-insurance|بیمه خدمات درمانی کانادا]] مراجعه کنید.

## هزینه زندگی دانشجویی در استان نیوبرانزویک چقدر است؟
متوسط هزینه زندگی دانشجویی در استان نیوبرانزویک بین ۷۰۰ تا ۱,۵۰۰ دلار در ماه است. البته هزینه زندگی با توجه به محل اسکان و شهری که در آن تحصیل می‌کنید، متفاوت است.

بیشتر بخوانید: [[canada-living-cost|هزینه زندگی دانشجویی در کانادا]]

اسکان:	۳۰۰ تا ۱۲۰۰ دلار در ماه
خوراک:	۱۴۰ دلار در ماه
حمل و نقل:	۸۰ دلار در ماه
پوشاک:	۴۵ دلار در ماه
اینترنت:	۸۵ دلار در ماه
تفریح:	۵۰ دلار در ماه

## سوالات متداول
### شرایط دریافت ویزای تحصیلی نیوبرانزویک چیست؟
شرایط دریافت ویزای تحصیلی در کانادا دارای رویه یکسانی است. بنابراین با کسب اطلاعات لازم درباره مدارک مورد نیاز و مراحل أخذ ویزا، می‌توانید پس از گرفتن پذیرش از یکی از مؤسسات آموزشی نیوبرانزویک، درخواست خود را برای دریافت ویزای تحصیلی کانادا یا ویزای دانش‌آموزی کانادا ارائه دهید.

### آیا برای تحصیل در استان نیوبرانزویک محدودیت سنی وجود دارد؟
خیر، در مجموع برای أخذ پذیرش از مؤسسات آموزشی کانادا به غیر از مدارس، محدودیت سنی وجود ندارد. برای تحصیل در مدارس باید بین 6 تا 18 ساله باشید.

 البته این نکته را هم باید در نظر داشته باشید که سن برای سفارت فاکتور تعیین‌کننده‌ای است. بنابراین برای اینکه شانس دریافت ویزای خود را بالا ببرید، بهتر است که سن‌تان متناسب با مقطع تحصیلی‌ای باشد که قصد دارید برای آن اپلای کنید.
 
### آیا دانشجویان بین‌المللی نیوبرانزویک اجازه کار دارند؟
بله، دانشجویان در صورت واجد شرایط بودن، می‌توانند در زمان تحصیل، تا 20 ساعت در هفته کار کنند.

### آیا می‌توان به صورت رایگان در مؤسسات آموزشی نیوبرانزویک تحصیل کرد؟
خیر، امکان تحصیل رایگان در مؤسسات آموزشی نیوبرانزویک وجود ندارد. تنها راهی که می‌توانید در برخی از مؤسسات آموزشی این استان به صورت رایگان تحصیل کنید، دریافت بورسیه تحصیلی است.

### آیا تحصیل در مؤسسات آموزشی نیوبرانزویک بدون داشتن مدرک زبان امکان‌پذیر است؟
شرط مدرک زبان با توجه به مؤسسه آموزشی و مقطع متفاوت است. برای مثال برای تحصیل در مدارس کانادا از جمله مدارس استان نیوبرانزویک، نیازی به داشتن مدرک زبان ندارید.

اما از برخی کالج‌های استان مثل کالج دولتی نیوبرانزویک می‌توانید بدون مدرک زبان پذیرش مشروط بگیرید و بعد از گذراندن دوره پیش‌نیاز زبان وارد برنامه تحصیلی شوید. 

متقاضیان تحصیل در دانشگاه نیوبرانزویک در مقطع لیسانس، فقط در صورتی می‌توانند بدون مدرک زبان تحصیل کنند که حداقل 1 سال را در یکی از دبیرستان‌های کانادا تحصیل کرده و حداقل 70% نمره زبان را در پایه 12 کسب کرده باشند. در مقاطع تحصیلات تکمیلی هم حتماً باید مدرک زبان داشته باشید.

---

![[country-canada#منوی کانادا|canada]]



