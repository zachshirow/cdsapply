---
title: مدارک لازم برای پذیرش و ویزای تحصیلی کانادا
aliases:
  - مدارک لازم برای پذیرش و ویزای تحصیلی کانادا
tags:
  - note
date: 2024-07-07
draft: false
direction: auto
---
برای [[canada-ed-application|اپلای و اخذ پذیرش تحصیلی کانادا]] از دانشگاه ها و دیگر موسسات آموزشی، مدارکی لازم است که باید آن‌ها را به بهترین نحو آماده کنید تا بتوانید در رقابت با دیگر متقاضیان پیروز شوید.

در این بخش مدارک لازم برای اپلای و گرفتن پذیرش در مدارس و کالج‌های کانادا و همچنین مدارک لازم برای اپلای دانشگاه کانادا در مقاطع مختلف تحصیلی را به طور کامل توضیح می‌دهیم. پس از آن به مدارک لازم برای پروسه ویزای تحصیلی کانادا اشاره می‌کنیم.


## مدارک لازم برای پذیرش در کالج های کانادا
مدارک لازم برای اپلای کالج کانادا شامل:

- اسکن پاسپورت معتبر (با فرمت pdf)
- اسکن ترجمه مدرک دیپلم و ریز نمرات سه سال آخر دبیرستان به همراه کپی فارسی (ترجمه مدرک و ریزنمرات پیش دانشگاهی در صورتی که در نظام آموزشی قبل تحصیل کرده باشید) (با فرمت pdf)
- اسکن کارنامه زبان (در صورت لزوم) (با فرمت pdf)
- اطلاعات لازم برای پر کردن اپلیکیشن شامل نام کامل پدر و مادر متقاضی و آدرس، شماره تلفن و کدپستی

## مدارک لازم برای تحصیل در کانادا مقطع کارشناسی
برای اپلای دانشگاه کانادا در مقطع لیسانس به مدارک زیر نیاز دارید:

- اسکن پاسپورت معتبر (با فرمت pdf)
- اسکن ترجمه مدرک دیپلم و ریزنمرات سه سال آخر دبیرستان به همراه کپی فارسی (ترجمه مدرک و ریز نمرات پیش دانشگاهی در صورتی که در نظام آموزشی قبل تحصیل کرده باشید) (با فرمت pdf)
- اسکن کارنامه زبان (در صورت لزوم) (با فرمت pdf)
- رزومه (با فرمت word)
- انگیزه نامه مرتبط با رشته مورد نظر (با فرمت word)
- اطلاعات لازم برای پر کردن اپلیکیشن شامل نام پدر و مادر و آدرس، شماره تلفن و کد پستی

## مدارک لازم برای تحصیل در کانادا مقطع کارشناسی ارشد
برای اپلای دانشگاه کانادا در مقطع فوق لیسانس به مدارک زیر نیاز دارید:

- اسکن پاسپورت معتبر (با فرمت pdf)
- اسکن ترجمه مدرک و ریز نمرات لیسانس به همراه کپی فارسی (با فرمت pdf)
- اسکن کارنامه زبان (با فرمت pdf)
- اسکن کارنامه جی آر ای یا جی مت (برای رشته های مدیریت و مالی در صورت لزوم) (با فرمت pdf)
- دو یا سه توصیه نامه از اساتید (در اکثر دانشگاه های کانادا توصیه نامه به صورت آنلاین است. به این معنا که پس از وارد کردن اطلاعات اساتید خود در اپلیکیشن، از سمت دانشگاه برای اساتید ایمیلی ارسال می‌شود. آن‌ها باید ایمیل را که معمولا حاوی فرم است پاسخ دهند و نظر خود را در مورد شما در فرم بنویسند و مجددا به صورت آنلاین آن را برای دانشگاه ارسال کنند)
- اطلاعات لازم برای پر کردن اپلیکیشن شامل نام پدر و مادر و آدرس، شماره تلفن و کد پستی

## مدارک لازم برای تحصیل در کانادا مقطع دکترا
برای اپلای دانشگاه کانادا در دوره دکتری به مدارک زیر نیاز دارید:

- اسکن پاسپورت معتبر (با فرمت pdf)
- اسکن ترجمه مدرک و ریز نمرات لیسانس و فوق لیسانس به همراه کپی فارسی (با فرمت pdf)
- اسکن کارنامه زبان (با فرمت pdf)
- اسکن کارنامه جی آر ای یا جی مت (برای رشته‌های مدیریت در صورت لزوم) (با فرمت pdf)
- رزومه (با فرمت word)
- انگیزه نامه مرتبط با رشته (با فرمت word)
- سه توصیه نامه از اساتید (توصیه نامه‌ها باید به صورت مستقیم و آنلاین از ایمیل آکادمیک اساتید برای دانشگاه ارسال شود)
- چکیده پایان نامه فوق لیسانس (در صورت وجود) (با فرمت word)
- مقاله (Writing Sample) در صورت لزوم یا وجود (با فرمت pdf)
- پروپوزال تحقیقاتی (در صورت لزوم) (با فرمت pdf)

## ریزه کاری های مهم در تهیه مدارک برای پذیرش تحصیلی کانادا


<video class="elementor-video" src="https://dl.visamondial.com/videos/study-in-canada/canada-admission-documents.mp4" controls="" preload="metadata" controlslist="nodownload" poster="https://www.visamondial.com/wp-content/uploads/2021/08/canada-admission-documents.webp" __idm_id__="3555329"></video>

برای آشنایی شما عزیزان چند مورد از مدارک اصلی برای پذیرش تحصیل در کانادا را توضیح می‌دهیم:

### رزومه (Resume) / سی وی (CV)

سی وی خلاصه‌ای از سوابق تحصیلی و شغلی شما به همراه مجموعه‌ای از پروژه‌ها، تحقیقات و مقالات علمی و همچنین ذکر مهارت‌ها و علایق شماست که به خواننده درکی کلی از توانایی‌ها، تحصیلات و به طور سطحی شخصیت شما را می‌دهد.

اصطلاح سی وی و رزومه گاهی به جای هم به کار برده می‌شوند ولی تا حدی با هم تفاوت دارند. تفاوت آن‌ها در ذکر جزییات است. معمولا در سی وی کارهای پژوهشی و تحقیقات علمی با جزییات بیشتری توضیح داده می‌شوند که برای مقاطع ارشد و دکترا ارائه آن توصیه می‌شود. اما در رزومه معمولا سوابق تحصیلی، شغلی و علمی با جزییات کمتری نوشته می‌شود.

- CV باید حاوی اطلاعات دقیق، درست و قابل اثبات باشد.
- CV نباید بیش از حد طولانی باشد. معمولا دو صفحه کافیست گرچه محدودیت یا سقف خاصی برای آن بیان نمی‌شود.
- بهتر است CV از لحاظ ظاهری مرتب و به ترتیب اولویت بندی اطلاعات و بدون هرگونه غلط املایی باشد.

به طور کلی سرفصل های زیر را در CV خود وارد کنید:
- مشخصات فردی و اطلاعات تماس
- سوابق تحصیلی از جدید به قدیم
- سوابق شغلی از جدید به قدیم
- مقالات، کارهای پژوهشی، شرکت در سمینارها و کنفرانس های مرتبط با رشته تحصیلی (در صورت وجود)
- افتخارات و جوایز (در صورت وجود)
- علایق فردی
- عضویت در انجمن‌ها یا انجام کارهای داوطلبانه (در صورت وجود)
- مهارت‌های زبانی، کامپیوتری و دیگر مهارت‌های خاص
- اطلاعات مربوط به سه نفر از اساتید دانشگاهی یا کارفرما که شما را می شناسند و می‌توانند شما را به دانشگاه مقصد توصیه و پیشنهاد کنند.

[دانلود نمونه رزومه و سی وی »](https://dl.visamondial.com/files/CV.docx)

### انگیزه نامه (Statement of Purpose)

[[service-sop|انگیزه نامه]] همان برنامه ریزی تحصیلی و بیان هدف و انگیزه شما از تحصیل در رشته و دانشگاهی است که قصد دارید برای آن اپلای کنید. انگیزه نامه به دانشگاه یا استاد این امکان را می‌دهد که میزان انگیزه و هدف و همچنین علاقه شما به رشته مربوطه را بسنجد.

انگیزه نامه نباید تکرار رزومه باشد. بلکه باید در مورد بخش‌هایی از سوابق تحصیلی، شغلی و سوابق پژوهشی و تحقیقاتی و همچنین مهارت‌ها که برجسته‌تر هستند توضیح دهید و خود را فرد مناسبی برای آن رشته و دانشگاه نشان دهید. مهمتر از همه باید توضیح دهید که هدف شما از تحصیل در رشته و دانشگاه مورد نظر چیست و خواندن آن رشته چطور می تواند شما را به اهدافتان برسد.

انگیزه نامه فرمت خاصی ندارد بلکه به صورت یک متن یکپارچه در حد یک تا دو صفحه نوشته می‌شود که علاوه بر محتوا، تبحر شما را در نوشتار هم نشان می‌دهد.

![[SOP-structure.pdf]]


### توصیه نامه (Recommendation Letter)
توصیه نامه، نامه تاییدی است که اساتید دانشگاهی که در آن تحصیل کرده‌اید در جهت تایید صحت تحصیلی و اخلاقی شما صادر می‌کنند. این نامه معمولا حاوی معرفی مختصری از دانشجو، ذکر پیشینه‌‏ای از فعالیت‌های علمی – عملی او و صحه گذاری بر روحیات و اخلاق اوست.

به علاوه استاد در پایان توصیه نامه اطلاعات تماس خود را برای دریافت تماس احتمالی از سوی دانشگاه مقصد می‌نویسد. گاهی اوقات به عنوان شرایط پذیرش، دانشگاه مقصد توصیه نامه از کارفرما را هم قبول می‌کند. هر استاد یا کارفرمایی معمولا به شیوه نگارش خود توصیه نامه را می‌نویسد ولی محتوای کلی آن‌ها یکی است.

![](https://www.visamondial.com/wp-content/uploads/2021/08/academic-recommendation.webp)

### پروپوزال تحقیقاتی (Research Proposal)
پروپوزال، معرفی کار پژوهشی است که در مقطع بعدی تحصیلی‌تان قصد انجام تحقیق در آن موضوع خاص را دارید و در واقع برنامه‌ای کلی و مختصر از اهداف تحقیق، دلایل اهمیت موضوع تحقیق، پیشینه‌ای از تحقیقات مشابه انجام شده در این موضوع خاص و موضوعات مشابه و مجموعه‌ای از رفرنس‌های استفاده شده جهت ارجاع در مطالعات گسترده آینده است و اغلب در مقطع فوق لیسانس و خصوصا دکتری لازم است که ارائه شود.

سبک نگارش آن به شیوه یک پایان نامه کوچک با تعداد صفحاتی بین ١۰ تا ٢۰ صفحه است که لزوما حاوی اطلاعات لازم و ضروریست و نه حواشی و اضافیات. فرمت آن مانند بخش‌های یک پایان نامه کارشناسی ارشد است و دارای فهرست و کلیه فصل هاست اما به طور کوتاه و خلاصه.

## ترجمه مدارک تحصیلی برای کانادا

چند نکته در مورد ترجمه مدارک تحصیلی برای پذیرش دانشگاه های کانادا:

- ترجمه مدارک می‌تواند به زبان انگلیسی یا فرانسه باشد. اگر دانشگاه و رشته مورد نظر فرانسوی زبان است، ترجیحا ترجمه فرانسوی باشد.
- اگر تاریخ ترجمه مدارک تحصیلی مربوط به چند سال پیش است مشکلی نیست ولی ترجمه جدیدتر توصیه می‌شود.
- در مرحله اپلای ترجمه مدارک با مهر مترجم کافی است، اما پس از اخذ پذیرش باید اصل ترجمه مدارک و ریز نمرات با مهر مترجم و دادگستری را به همراه کپی تمام صفحات فارسی در پاکت دانشگاه گذاشته شده و از سمت دانشگاه محل تحصیلتان برای دانشگاه مقصد پست شود.
- اگر ترجمه مدرک و ریزنمرات هر مقطع تحصیلی در یک فایل پانچ شده باشد، فقط یک مهر دادگستری مورد نیاز است و لازم نیست هم ترجمه مدرک و هم ترجمه ریزنمرات جداگانه مهر دادگستری داشته باشند.


## مدارک لازم برای ویزای تحصیلی کانادا
برای [[canada-student-visa|ویزای تحصیلی کانادا]] مدارکی لازم است که باید با دقت آماده شوند. لیست مدارک لازم برای ویزای تحصیلی کانادا را می‌توان به دو دسته مدارک فردی و مدارک مالی تقسیم بندی کرد. چک لیست مدارک ویزای تحصیلی کانادا در هر یک از این دو دسته به صورت زیر است:

### مدارک فردی

- اسکن پاسپورت معتبر از صفحه اول و تمام صفحات مهردار و صفحات دارای لیبل ویزا در صورت وجود
- یک عدد عکس پرسنلی جدید با سایز 3.5 در 4.5
- اسکن ترجمه شناسنامه به همراه کپی فارسی (اگر تغییر نام دارید، حتما در آن ذکر شده باشد)
- اسکن ترجمه سند ازدواج به همراه کپی فارسی (در صورت وجود)
- اسکن ترجمه گواهی سوء پیشینه به همراه کپی فارسی (در صورت وجود – الزامی نیست)
- اسکن ترجمه کارت پایان خدمت یا کارت معافیت خدمت برای آقایان
- اسکن مدرک زبان (در صورت وجود)
- نامه شغلی به انگلیسی که در آن مبلغ حقوق شما مشخص باشد. اگر فارسی است باید ترجمه شود (تمام سوابق گذشته در صورت وجود)
- نامه آفر شغلی ایران به انگلیسی. اگر فارسی است باید ترجمه شود (در صورت وجود)
- اسکن ترجمه فیش های حقوقی حداقل سه ماه آخر به همراه کپی فارسی (در صورت وجود – الزامی نیست)
- اسکن ترجمه لیست سوابق بیمه به همراه کپی فارسی ( در صورت وجود – الزامی نیست)
- اسکن ترجمه مدرک و ریزنمرات تحصیلی به همراه کپی فارسی
- اجازه خروج از کشور توسط پدر و مادر (برای دانش آموزان زیر ١۸ سال در صورتی که پدر و مادر یا یکی از آن‌ها او را همراهی نکند)
- گواهی حضانت (فقط برای دانش آموزان)
- نامه کاستودین (برای دانش آموزان در صورت عدم همراهی پدر و مادر با او)
- نامه پذیرش دانشگاه
- [[canada-attestation-letter|نامه اتستیشن attestation از استان]] (به جز دانشجویان ارشد، دکتری و مدارس)
- گواهی پذیرش کبک یا CAQ (در صورت داشتن پذیرش از دانشگاه های استان کبک)
- نامه ثبت نام دروس در دانشگاه (در صورت وجود)
- نامه استادی پلن
- نامه دفاعیه وکیل (در صورت داشتن وکیل بر روی پرونده)

### مدارک مالی

- نامه تمکن بانکی متقاضی و اسپانسر به انگلیسی (در صورت داشتن اسپانسر مالی)
- ریز گردش حساب ۴ ماه اخیر متقاضی و اسپانسر به انگلیسی (در صورت داشتن اسپانسر مالی)
- ترجمه هر نوع سندی که توانایی مالی و وابستگی شما به کشورتان را نشان دهد مانند:
- اسناد ملکی شامل خانه، زمین، مغازه یا اسناد مربوط به اجاره دادن آنها ( متعلق به متقاضی یا اسپانسر یا هر دو)
- اسناد ثبت شرکت (متعلق به متقاضی یا اسپانسر یا هر دو)
- ترجمه نامه شغلی و قراردادهای کاری اسپانسر (در صورت داشتن اسپانسر)
- ترجمه فیش‌های حقوقی اسپانسر (در صورت داشتن اسپانسر)
- ترجمه سوابق بیمه اسپانسر (در صورت داشتن اسپانسر)
- ترجمه حکم بازنشستگی اسپانسر به همراه حقوق (در صورت باز نشسته بودن اسپانسر)
- ترجمه شناسنامه اسپانسر
- ترجمه تعهد محضری اسپانسر (برای زوجین الزامی نیست)
- رسید تایید پرداخت دیپازیت به دانشگاه (در صورت وجود)
- نامه دریافت بورسیه (در صورت وجود)

اطلاعات بیشتر را در صفحه [[canada-ed-visa-tamakkon|تمکن مالی ویزای تحصیلی کانادا]] بخوانید.

> [!NOTE] نکته
> تمام مدارک باید با فرمت pdf و حجم زیر ۴ مگابایت باشند.





---

![[country-canada#منوی کانادا|canada]]



