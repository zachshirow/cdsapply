---
title: نگارش رزومه
aliases:
  - نگارش رزومه
tags:
  - note
date: 2024-06-02
draft: false
---

اگر چه خیلی مهم هست که شما رزومه را برای کجا و به چه منظوری نگارش می کنید و طبیعتاً تفاوتهایی در نحوه نگارش رزومه های مختلف برای ارسال به مکانهای متفاوت و درخواست کردن موقعیتهای گوناگون وجود دارد ، اما مطالبی که در اینجا بیان می شود تقریبا عمومی هست و در تمامی انواع رزومه ها قابل استفاده میباشد . به طور كلی اصول و سرفصل بندی عمومی رزومه ها به شرح زیر است:
 
1.  اطلاعات شخصی(Personal Details)
 
اغلب رزومه ها بااین بخش آغاز میشوند . آنچه میبایست دراین بخش ذكرشودشامل نام،تاریخ تولد،آدرس،شماره تلفن،آدرس پست الكترونیك است.
 
• نام
• نام خانوادگی
• تاریخ تولد
• وضعیت تاهل
• آدرس دقیق
• شماره تلفن
• آدرس پست الكترونیك
 
2. تحصیلات و توانایی های علمی(Education and Qualifications)
 
این بخش شامل تمام سوابق تحصیلی وعلمی شما،ازدیپلم دبیرستان ونام دبیرستان گرفته تاآخرین مدرك تحصیلی،رشته هاوگرایش ها و زمان بندی هر دوره ی (سال ورود و فراغت) تحصیلی خواهد بود. در صورت امکان معدل هر مقطع را نیز قید نمایید . به یاد داشته باشید كه حتماً ذكر كنید در حال حاضر مشغول گذراندن چه دوره ای هستید . سایر دوره های علمی - كابردی كه در كنار تحصیل آكادمیك گذرانده اید یا کارگاههای آموزشی که شرکت نموده اید ، را هم حتماً بنویسید.
 
نکته: درمورد رشته های دانشگاهی،غالباعنوان پایان نامه های تحصیلی را میتوان درهمین بخش ذکرکرد و یا درصورت تمایل میتوان دریک سرفصل جدگانه ارائه داد .
 
3. توانمندی‌ها و مهارت‌ها
 
شامل توانایی های خاص گروهی یا اجتماعی،توانایی های کامپیوتری ونرم افزاری مرتبط وزبان هایی خارجی که شمابا آن آشنا هستید ومیزان سطح توانایی خوددرهریک ازاین موارد .
 
4. سوابق شغلی (Skills and Work Experiences)
 
دراین بخش بایدكل سوابق شغلی شما،اعم ازتمام وقت یاپاره وقت،باذكرنام وتلفن یا آدرس محل كار،به اضافه تاریخ ودوره اشتغال فهرست شود.
 
• عنوان فعالیت
• سمت
• نوع فعالیت (قراردادی،پیمانی،رسمی ...)
• محل کار (ویک توضیح بسیارخلاصه درصورت نیاز)
• دوره زمانی کار
 
هنگام فهرست کردن تجارب کاری،همیشه آخرین شغلی که در آن مشغول بوده ایم را اول می نویسیم و به همین ترتیب به گذشته بر می گردیم . این در مورد فهرست کردن سوابق تحصیلی نیز صدق می کند .
 
5. سوابق علمی و پژوهشی (Publications)
 
فهرست کارهای تحقیقاتی،كتب ومقالاتی كه منتشركرده و یادر كنفرانس ها ارائه نموده اید به اضافه زمان انتشار را در این بخش بیاورید. اگر چکیده مقالات را به رزومه ضمیمه نمایید بهتر است.
 
الف ) فعالیت های تحقیقاتی
 
این بخش شامل فعالیتهای علمی وتحقیقاتی انجام شده توسط شمادرقالب تحقیقات وپروژه های علمی است. دراینجا شما موارد زیر را باید ذکر کنید:
 
• عنوان طرح یا فعالیت علمی
• زمان
• كارفرمای شما (کسی که کارپژوهشی به سفارش یا زیرنظراوانجام شده ومیبایست حتی المقدور حقوقی باشد )
• نقش شمادرپروژه (مسئول پروژه،مدیرپروژه،مجری،پژوهشگر،راهنما،مشاور ... یامسئول تدارکات یاخدمات)
 
ب) تالیفات
 
دراین قسمت کتابها،مقاله ها چاپ شده درمجلات علمی وتخصصی،مقالات ارائه شده در کنفرانس ها و همایش های ملی و بین المللی و دیگر تالیفات شما نوشته میشود . فرمت صحیح آوردن یک مقاله در رزومه به این صورت هست: نام نویسنده یا نویسندگان؛ "نام مقاله"، محل چاپ یا ارائه، و سال انتشار .
 
6. سایر اطلاعات(Additional Information)
 
نگارش این قسمت ضروری نیست ، اما چنان چه لازم دانستید توضیحی جانبی روی سوابق تحصیلی و شغلی خود بنویسید ، می توانید این بخش را اضافه نمایید.
 
7. عناوین و افتخارات
 
درصورتیکه درمقاطع مختلف تحصیلی شماموفق به کسب افتخارات علمی شدید،میتوانیدآنرادراین بخش ذکر نمایید . بطور مثال کسب رتبه های بالا در قبولی دانشگاه در دوره های کارشناسی و کارشناسی ارشد ، کسب رتبه های بالا در فارغ التحصیلی در دوره های کارشناسی و کارشناسی ارشد ، کسب افتخارات در المپیادهای علمی دانش آموزی و دانشجویی در سطح ملی و بین المللی، انجام اختراع و ثبت آن و ...... .
 
8. علائق(Interests)
 
درصورت تمایل میتوانید فهرستی ازعلائق خوددرزمینه های فوق برنامه مثل ورزش یا هنررادراین بخش بنویسید واحیاناً اگرسوابق حرفه ای دراین زمینه ها نیزدارید،حتماذكركنید.
 
9.  معرفها(References)
 
در رزومه های علمی معمولا رسم هست که افرادی را بعنوان معرف فرددرانتهای رزومه بامشخصات کامل ونحوه تماس می آورند. شماهم میتوانیداینکاررا انجام دهید. لذا نام،رتبه،درجه تحصیلی،آدرس یاتلفن وكلاً اطلاعات مربوط به معرفین خود ( كه معمولا اساتید شما هستند ) را در این بخش بیاورید . این معرف ها می بایست همان معرفینی باشند كه توصیه نامه های شما را تكمیل نموده اند.
