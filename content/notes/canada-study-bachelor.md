---
title: تحصیل لیسانس در کانادا
aliases:
  - تحصیل لیسانس در کانادا
tags:
  - note
date: 2024-07-17
draft: false
direction: auto
---
> راهنمای کامل اپلای، پذیرش و هزینه‌ها مقطع کارشناسی/لیسانس در کانادا

پس از اتمام دبیرستان بسیاری از دانش آموزان وارد دانشگاه می‌شوند و تحصیل خود را در مقطع کارشناسی ادامه می‌دهند. اگر شما هم جزو افرادی هستید که دیپلم گرفته‌اید و قصد دارید در مقطع لیسانس در کانادا تحصیل کنید ولی در این زمینه اطلاعات کافی ندارید، با خواندن این مقاله با راهنمای تحصیل لیسانس در کانادا به طور کامل آشنا می‌شوید.

طول دوره: ۳ تا ۴ سال
هزینه دوره: سالانه بین ۲۰٬۰۰۰ تا ۲۵٬۰۰۰
مدرک زبان مورد نیاز: آیلتس ۵ برای پذیرش مشروط یا آیلتس ۶.۵ 

## سیستم آموزشی دوره‏ لیسانس در کانادا

### طول مدت تحصیل لیسانس
- طول دوره کارشناسی در کانادا ۳ تا ۴ سال است. اکثر دانشجویان دوره‏‌های ۴ ساله را برای تحصیل انتخاب می‏‌کنند.
- هر سال تحصیلی در دو یا سه ترم برگزار می‏‌شود.
- ترم‏‌های تحصیلی دانشگاه‏‌ها شامل ترم پاییز (از سپتامبر تا دسامبر)، ترم زمستان (از ژانویه تا آخر ماه آوریل)، ترم بهار (از ماه می تا آخر ماه جولای).

### مزایای تحصیل لیسانس در کانادا
- بهره‌مندی از کیفیت بالای آموزش با اساتید برجسته دنیا
- بهره‌مندی از امکانات آموزشی پیشرفته
- امکان کار حین تحصیل و کسب درآمد
- دریافت مدرک لیسانس با اعتبار جهانی
- امکان کار پس از تحصیل و اخذ اقامت دائم کانادا

### نکات مهم برای تحصیل لیسانس
- اولویت انتخاب را رنکینگ بهتر نگذارید چون در این حالت باید شهریه بسیار زیادی پرداخت کنید.
- برنامه ترنسفر بین کالج‌ها و دانشگاه ها را بشناسید چون کمک می‌کنند هزینه شما پایین بیاید.
- قبل از انتخاب رشته با یک مشاور تحصیلی صحبت کنید که اشتباهی مرتکب نشوید.
- شرایط اقامت پس از تحصیل را در رشته و دانشگاه مورد نظرتان تحلیل کنید.

## شرایط تحصیل در کانادا با مدرک لیسانس
برای ادامه تحصیل در کانادا در مقطع لیسانس باید شرایط لازم را داشته باشید. شرایط تحصیل کارشناسی در کانادا به شرح زیر است:

- **معدل حداقل ۱۲ در دیپلم دبیرستان**
- **نمره زبان:**
    - **پذیرش غیر مشروط یا مستقیم:** برای اخذ پذیرش مستقیم لیسانس در کانادا باید نمره آیلتس ۶.۵ یا نمرات معادل آن را داشته باشید.
    - **پذیرش مشروط:** برای پذیرش کاندیشنال یا مشروط به دوره زبان به نمره آیلتس حداقل ۵ یا نمرات معادل آن نیاز دارید. امکان پذیرش بدون زبان هم در بعضی از دانشگاه‏‌های کانادا وجود دارد. در این صورت باید دوره زبان را کامل بگذرانید تا سطح زبان شما به سطح زبان مورد نیاز دانشگاه برسد. 

مثال: برای پذیرش در رشته **لیسانس زیست‌شناسی در دانشگاه اوتاوا** باید دروس زبان، ریاضی، زیست، شیمی و فیزیک را در سال دوازدهم دبیرستان با نمره حداقل ۱۴ گذرانده باشید. همچنین به نمره آیلتس ۶.۵ با نوشتار ۶ و یا نمره تافل ۸۶ با نمره نوشتار ۲۲ نیاز دارید.
- بعد از پایان دوره دبیرستان ادامه تحصیل در تمام استان‏‌ها به جز کبک امکان‌پذیر است. در استان کبک پس از پایان سال یازدهم دبیرستان دانشجو می‏‌تواند یا وارد دوره کالج شود یا با گذراندن دو سال دوره پیش دانشگاهی پس از آن وارد دوره سه ساله لیسانس شود.
- در بعضی از کالج‌ها و دانشگاه‏‌های کانادا در مقطع لیسانس برنامه ترنسفر وجود دارد. به این معنا که پس از دو سال تحصیل دوره دیپلم در کالج می‏‌توانید وارد دانشگاه شوید و با گذراندن فقط دو سال تحصیل مدرک لیسانس بگیرید. کالج و دانشگاه باید در برنامه ترنسفر با هم همکاری داشته باشند بنابراین با دیپلم هر کالجی نمی‌‏توانید وارد دوره لیسانس هر دانشگاهی شوید.

> نظر بردیا در مورد تحصیل در مقطع لیسانس
> 
> خب باید اعتراف کنم اولش که وارد دانشگاه یورک شدم و سیستم جدی و بزرگ بودن دانشگاه و نوع حرفه ای بودن کلاس ها و مدل درس و تکالیفی که میدادن خیلی برام سخت بود. البته من همیشه بچه درس خون بودم برای همین تونستم خودمو وفق بدم. از نظر سطح زبان من وقتی کانادا اومدم خیلی قوی نبودم و در کلاس های دانشگاه یورک شرکت کردم.
> 
> الان هم یه شغل نیمه وقت در کافه دارم که هزینه هام رو جبران میکنه. زندگی تو تورنتو هم برام خوب و جذابه به جز زمستون سردش که فعلا دارم سعی میکنم پاتیناژ یاد بگیرم.


## مدارک مورد نیاز برای تحصیل در مقطع کارشناسی کانادا

برای اخذ پذیرش لیسانس از دانشگاه‏‌های کانادا باید دارای مدارک زیر باشید:

- اسکن ترجمه مدرک و ریز نمرات دو سال آخر دبیرستان به همراه کپی فارسی (مدرک و ریز نمرات پیش دانشگاهی و دیپلم برای دانش آموزان نظام قدیم)
- اسکن کارنامه زبان (در صورت وجود)
- اسکن پاسپورت معتبر
- نامه attestation از استان
- رزومه
- انگیزه‌نامه
- توصیه‌نامه از معلمان مدرسه (در صورت وجود – الزامی نیست)

## مدرک زبان برای تحصیل لیسانس در کانادا
برای اخذ پذیرش کارشناسی در کانادا انواعی از آزمون‌های زبان انگلیسی پذیرفته می‌شود:

- International English Language Testing System (IELTS)
- Test of English a Foreign Language (TOEFL)
- Pearson Test of English Academic (PTE)
- Canadian Academic English Language Assessment (CAEL)
- English for Academic Success (EFAS)
- Duolingo (در حال حاضر آزمون آنلاین دوئولینگو توسط بعضی از دانشگاه‏‌های کانادا برای پذیرش در مقطع لیسانس پذیرفته می‏‌شود. بهتر است شرایط دانشگاه برای پذیرفتن آزمون دولینگو را بررسی کنید.)

> [!NOTE] نکته
> در مرحله اپلای برای دانشگاه‏‌های کانادا معمولا اسکن مدارک کافی است اما پس از اخذ پذیرش باید اصل ترجمه مدارک و ریز نمرات خود را از مدرسه برای دانشگاه ارسال کنید. همچنین کارنامه زبان خود را باید از سنتر آزمون برای دانشگاه ارسال کنید.

اطلاعات بیشتر را در صفحه [[canada-ed-application-visa-required-docs|مدارک لازم برای پذیرش و ویزای تحصیلی کانادا]] بخوانید.

## مراحل اخذ پذیرش دوره کارشناسی کانادا
پس از تصمیم در مورد رشته و دانشگاه و آماده کردن مدارک لازم، نوبت به [[canada-ed-application|اپلای و اخذ پذیرش تحصیلی کانادا]] می‌‏رسد. به منظور اقدام برای تحصیل در مقطع کارشناسی کانادا و اخذ پذیرش از دانشگاه‏‌های آن باید مراحل اپلای را به درستی انجام دهید.

### 1) در سایت دانشگاه ثبت‌نام کنید.

1. در وب سایت دانشگاه وارد بخش Undergraduate Admission شده و سپس بر روی گزینه Apply کلیک کنید. در بعضی از استان‏‌های کانادا مانند انتاریو یک اپلیکیشن مرکزی به نام Ontario Universities’ Application Centre (OUAC) وجود دارد. از طریق این اپلیکیشن می‌‏توانید در صورت تمایل برای سه دانشگاه انتاریو اپلای کنید.
2. در مرحله دوم اکانت بسازید و اطلاعات شخصی خود را وارد کنید.
3. وارد اپلیکیشن اصلی شده و نام رشته و ترم شروع تحصیل را مشخص کنید.
4. دیگر اطلاعات مانند سوابق تحصیلی، شغلی (در صورت وجود) و نمره زبان (در صورت وجود) را وارد کنید. در صورت نداشتن نمره زبان، در بعضی از دانشگاه‌‏ها لازم است به طور جداگانه برای دوره زبان هم اپلای کنید.
5. در صورت امکان مدارک لازم را آپلود کنید.
6. در مرحله آخر اطلاعات بانکی را وارد و اپلیکیشن را سابمیت کنید.
7. چند روز پس از اپلای ایمیلی از دانشگاه دریافت می‌‏کنید که حاوی شماره اپلیکیشن شما است و از طریق آن می‏‌توانید پورتال خود را فعال کنید. از طریق پورتال فعال شده می‌‏توانید از وضعیت اپلیکیشن خود مطلع شوید.

### 2) ایمیل قبولی را از دانشگاه دریافت کنید و پرداخت‌های لازم را انجام دهید.

1. چند ماه پس از اپلای نامه پذیرش خود را دریافت می‏‌کنید.
2. در صورت نیاز به پرداخت دیپازیت، هزینه را پرداخت و رسید آن را از دانشگاه دریافت کنید (همه دانشگاه‌‏های کانادا دیپازیت ندارند).
3. پس از پرداخت دیپازیت نامه پذیرش نهایی یعنی Letter of Acceptance را دریافت می‏‌کنید.
4. به ددلاین ثبت نام، انتخاب واحد و یا دیفر پذیرش دقت کنید.


## هزینه تحصیل لیسانس در کانادا
به طور میانگین شهریه لیسانس در کانادا برای دانشجویان بین‌المللی بین ۲۰,۰۰۰ تا ۲۵,۰۰۰ هزار دلار در سال است. بسته به رشته تحصیلی و دانشگاه هزینه تحصیل کارشناسی در کانادا متفاوت است. معمولا شهریه رشته‌های مهندسی و علوم پایه بیشتر از رشته‌های دیگر است.

> سالانه بین ۲۰٬۰۰۰ تا ۲۵٬۰۰۰

شهریه رشته‏ علوم انسانی و هنر برای دانشجویان بین‌المللی در تعدادی از دانشگاه‌های کانادا را در جدول زیر مشاهده می‌کنید:

| نام دانشگاه       | میانگین شهریه سالانه ۲۰۲۳-۲۰۲۴ |
| ----------------- | ------------------------------ |
| دانشگاه کنکوردیا  | ۱۹,۵۸۱ – ۲۷,۷۶۱ دلار           |
| دانشگاه کارلتون   | ۲۹,۸۲۸ – ۴۵,۹۲۳ دلار           |
| دانشگاه دالهاوزی  | ۲۷,۳۹۹ – ۳۱,۹۰۰ دلار           |
| دانشگاه مک مستر   | ۴۰,۳۱۸ – ۴۵,۳۰۷ دلار           |
| دانشگاه مموریال   | ۱۲,۳۹۰ – ۲۰,۷۹۰دلار            |
| دانشگاه کوئینز    | ۵۱,۸۴۵ – ۵۴,۸۰۸ دلار           |
| دانشگاه گوئلف     | ۳۳,۰۴۶ – ۳۳,۰۴۶ دلار           |
| دانشگاه ساسکاچوان | ۳۰,۴۸۲ – ۳۱,۲۱۸ دلار           |
| دانشگاه تورنتو    | ۴۳,۶۲۰ – ۶۲,۸۵۰ دلار           |
| دانشگاه مک گیل    | ۲۰,۴۸۳ – ۴۱,۰۰۰ دلار           |

اطلاعات بیشتر را در صفحه [[canada-ed-tuition|هزینه تحصیل در کانادا]] مطالعه کنید.

## برترین دانشگاه های دوره کارشناسی کانادا 2024

طبق آمار سازمان کیو اس، لیست ۱۵ دانشگاه برتر کانادا در مقطع لیسانس در سال 2024 به صورت زیر است:

|نام دانشگاه|رتبه کشوری|رتبه جهانی|
|---|---|---|
|دانشگاه تورنتو|۱|۲۱|
|دانشگاه مک گیل|۲|۳۰|
|دانشگاه بریتیش کلمبیا|۳|۳۴|
|دانشگاه آلبرتا|۴|۱۱۱|
|دانشگاه واترلو|۵|۱۱۲|
|دانشگاه وسترن|۶|۱۱۴|
|دانشگاه مونترال|۷|۱۴۱|
|دانشگاه کلگری|۸|۱۸۲|
|دانشگاه مک مستر|۹|۱۸۹|
|دانشگاه اتاوا|۱۰|۲۰۳|
|دانشگاه کویینز|۱۱|۲۰۹|
|دانشگاه دالهاوزی|۱۲|۲۹۸|
|دانشگاه سایمون فریزر|۱۳|۳۱۸|
|دانشگاه ویکتوریا|۱۴|۳۲۲|
|دانشگاه ساسکاچوان|۱۵|۳۴۵|
## ویزا و کار برای دانشجویان لیسانس در کانادا

### ویزای تحصیلی کانادا
بعد از این پذیرش دانشگاه مدنظرتان برای تحصیل در لیسانس را دریافت کردید باید برای اخذ ویزای تحصیلی اقدام کنید.
برای دریافت ویزای تحصیلی کانادا در مقطع کارشناسی یاید مراحلی را طی کنید و مدارکی را فراهم آورید که در این مقاله آن ها را معرفی کرده‌ایم.
[[canada-student-visa|ویزای تحصیلی کانادا]]
### ویزای همراه کانادا
هنگام تحصیل در مقطع لیسانس در کانادا می‌توانید خانواده خود را در کنار خود داشته باشید. در این مقاله بررسی کردیم چه کسانی واجد شرایط دریافت ویزای همراه هستند و شرایط آن را توضیح داده‌ایم.
[[canada-companion-visa|ویزای همراه کانادا]]
### کار دانشجویی در کانادا
دانشجویان خارجی در کانادا می‌توانند حداکثر به مدت ۲۰ ساعت در هفته مشغول به کار باشند.
در روزهای تعطیل مانند تعطیلات رسمی یا تعطیلات بین دو ترم به صورت تمام وقت و تا ۴۰ ساعت در هفته مجاز هستید کار کنید.
[[canada-student-work|کار دانشجویی کانادا]]


## سوالات متداول

### آیا پس از اتمام دوره لیسانس در کانادا امکان ادامه تحصیل در مقطع بالاتر وجود دارد؟
بله. مدتی قبل از اتمام تحصیل شما می‌توانید از دانشگاهی در مقطع فوق لیسانس پذیرش بگیرید و استادی پرمیت خود را تمدید کنید.

## در صورت داشتن پذیرش مشروط به دوره زبان در لیسانس می‌توان کار دانشجویی انجام داد؟
هنگام گذراندن دوره زبان امکان کار دانشجویی وجود ندارد اما پس از کامل کردن آن و وارد شدن به دوره اصلی می‌توانید کار دانشجویی انجام دهید.

### امکان دریافت بورسیه در مقطع لیسانس کانادا چقدر است؟
در مقطع کارشناسی در کانادا شانس دریافت بورسیه زیاد نیست. در صورت داشتن معدل و نمره زبان بالا و بسته به شرایط دانشگاه ممکن است بین ۱۰۰۰ تا ۵۰۰۰ دلار دریافت کنید.

### آیا دوره لیسانس در کانادا کو-آپ دارد؟
بعضی از رشته‌های لیسانس در کانادا با برنامه کو-آپ همراه است. به این معنا که به عنوان بخشی از دوره تحصیل خود باید در داخل یا خارج از دانشگاه کارآموزی انجام دهید. سازمان یا شرکتی که باید در آن کارآموزی انجام دهید معمولا توسط خود دانشگاه مشخص می‌شود.

### چه زمانی باید برای مقطع لیسانس در کانادا اپلای کرد؟
معمولا ۱۲-۸ ماه قبل از شروع ترم تحصیلی باید برای دانشگاه‌ها اپلای کرد. دانشگاه‌های کانادا در مقطع لیسانس سه ورودی اصلی دارند:  سپتامبر، ژانویه و می.



---

![[country-canada#منوی کانادا|canada]]



