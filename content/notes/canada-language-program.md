---
title: دوره زبان در کانادا
aliases:
  - دوره زبان در کانادا
tags:
  - note
date: 2024-07-21
draft: false
direction: auto
---

دوره زبان در کانادا با تنوع بسیار زیادی وجود دارد. تقریبا تمام دانشگاه های کانادا و همچنین موسسات زبان و برخی از کالج‌ها، دوره زبان انگلیسی یا دوره زبان فرانسوی را در کانادا برگزار می‌کنند که طول این دوره‌ها از یک ماه تا دو سال است. برای دوره‌هایی که کمتر از ۶ ماه است نیازی به ویزای دانشجویی نبوده و متقاضی می‌تواند صرفا با داشتن ویزای توریستی هم وارد این دوره‌ها شود. برای دوره های بیش از ۶ ماه باید ویزای دانشجویی گرفته شود. 

بسیاری از دوره‌های زبان که در دانشگاه‌ها برگزار می‌شوند، حالت پیش نیاز برای پوشش دادن سطح زبان مورد نیاز دانشگاه‌ها را دارند. در اکثر دانشگاه‌ها معمولا داشتن نمره یکی از آزمون های معتبر برای ورود به دوره های لیسانس یا فوق لیسانس یا دکتری الزامی است. اگر متقاضی نمره مورد نظر را نداشته باشد، این امکان فراهم است که در دوره های آمادگی آن دانشگاه شرکت کرده و مدرک آن دوره را ارائه نماید. گاها دانشگاه‌ها نامه پذیرش فردی که نمره آزمون زبان ندارد را به صورت مشروط صادر می‌کنند تا فرد بتواند برای ویزای دانشجویی اقدام کرده و پس از ورود به کانادا  در دوره زبان شرکت کرده و سطح مورد نظر را بدست آورد.

> [!NOTE]
> موسسه کندو نماینده تمامی موسسات زبان و کالج های کانادا است و در زمینه ثبت نام در دوره های زبان فعال است.

## قابل توجه متقاضیان دوره زبان انگلیسی یا دوره زبان فرانسوی در کانادا

برای آن دسته از متقاضیانی که قصد شرکت در دوره زبان انگلیسی در کانادا را دارند، متاسفانه در حال حاضر سفارت کانادا برای ایرانیان ویزا صادر نمی‌کند. حتی با داشتن پذیرش مشروط در دوره های بالاتر، باز سفارت کانادا معمولا با درخواست ویزای دانشجویی ایرانیان برای شرکت در دوره های آمادگی زبان دانشگاه‌ها نیز موافقت نمی‌کند. بنابراین پیشنهاد ما این است که اگر متقاضی مستقیم از کشور ایران برای ویزا اقدام می‌کند، حتما واجد شرایط برای سطح زبان دانشگاه مورد نظر باشد. اگر دانشگاه نیازی به نمره آزمون زبان برای اعطای پذیرش ندارد، باز بهتر است در آزمون زبان شرکت کنید. اگر از کشور ایران اقدام می‌کنید، لطفا برای شرکت در دوره های زبان درخواست پذیرش نفرستید.

Languages Canada یک انجمن دولتی است که تمامی موسسات زبان و مراکز آموزش زبان معتبر در آن عضو هستند. تمامی ۲۲۵ موسسات عضو در این انجمن دارای دوره های زبان معتبر در کانادا هستند.




---

![[country-canada#منوی کانادا|canada]]

