---
title: استان نیوفاندلاند و لابرادور
aliases:
  - استان نیوفاندلاند و لابرادور
tags:
  - note
date: 2024-07-21
draft: false
direction: auto
---

چنانچه قصد دارید در استان نیوفاندلند و لابرادور تحصیل کنید، با مطالعه این مقاله، پاسخ همه سؤالات خود را درباره تحصیل در این استان، خواهید یافت.

استان نیوفاندلند و لابرادور واقع در شرقی‌ترین نقطه کانادا، مجموعه‌ای از بهترین مؤسسات، شرکت‌ها و سازمان‌های صنعتی جهان را در خود جای داده که جدیدترین تکنولوژی‌های اقیانوسی دنیا را عرضه می‌کنند. این استان پایگاه عملیاتی فعالیت‌های فعلی و آتی مرتبط با قطب شمال است.

ساکنان نیوفاندلند بسیار صمیمی و خوش‌ برخورد هستند و به خلاقیت ذاتی، زبان منحصر به فرد و قریحه داستان‌سرایی خود مشهورند. دانشگاه مموریال که از بزرگترین و ارزان‌ترین دانشگاه‌های کانادا است در این استان قرار دارد.


پایتخت استان:	سنت جانز
جمعیت:	۵۲۱,۵۴۲ نفر
میانگین هزینه زندگی در ماه:	۱,۲۰۰ دلار
بهترین شهرهای دانشجویی:	سنت جانز
جمعیت دانشجویان بین‌المللی:	۴,۰۰۰ نفر

## مزایای تحصیل در استان نیوفاندلند و لابرادور
هزینه تحصیل و زندگی در استان نیوفاندلند و لابرادور در مقایسه با سایر استان‌های کانادا پایین‌تر است.
تحصیل در نیوفاندلند می‌تواند سکوی پرتابی برای دانشجویان به مشاغل پردرآمد استان در زمینه انرژی و منابع طبیعی باشد.
نیوفاندلند دارای فرهنگ منحصر به فرد و تاریخ پرافتخار است و ساکنان آن به استقبال و خوشامدگویی ویژه از تازه‌واردان شهرت دارند.
استان نیوفاندلند با کمترین میزان جرم و جنایت، یکی از امن‌ترین استان‌های کانادا برای تحصیل و زندگی است.

## رنکینگ دانشگاه‌های نیوفاندلند و لابرادور
دانشگاه مموریال نیوفاندلند و لابرادور در رنکینگ سایت یو اس نیوز (U.S News) در سال ۲۰۲۱، رتبه ۶۷۵ را در جهان و رتبه ۲۲ را در کشور کسب کرد.

## لیست دانشگاه‌های نیوفاندلند و لابرادور
دانشگاه مموریال نیوفاندلند و لابرادور تنها دانشگاه استان نیوفاندلند و لابرادور است.

## لیست کالج‌های نیوفاندلند و لابرادور
- کالج آتلانتیک شمالی / College of the North Atlantic 
- کالج آتلانتیک شمالی، پردیس لابرادور غربی / College of the North Atlantic Labrador West Campus
- کالج آتلانتیک شمالی، پردیس کرنر بروک / College of the North Atlantic – Corner Brook Campus
- کالج آتلانتیک شمالی، پردیس سیل کو / Seal Cove Campus – College of the North Atlantic
- کالج آتلانتیک شمالی، پردیس بی سنت جورج / College of the North Atlantic – Bay St. George Campus
- کالج آتلانتیک شمالی، پردیس کاربنیر / College of the North Atlantic – Carbonear Campus
- کالج آتلانتیک شمالی، پردیس بورین / College of the North Atlantic – Burin Campus
- کالج آتلانتیک شمالی، پردیس هپی ولی گوس بی / College of the North Atlantic – Happy Valley-Goose Bay Campus
- کالج آتلانتیک شمالی، پردیس بناویستا / College of the North Atlantic – Bonavista Campus
- کالج آتلانتیک شمالی، پردیس پلسنشیا / College of the North Atlantic – Placentia Campus
- کالج آتلانتیک شمالی سنت آنتونی / College of the North Atlantic St. Anthony
- مرکز آموزش بزرگسالان کالج کیین / Keyin College Adult Learning Center
پرطرفدارترین کالج: کالج آتلانتیک شمالی / College of the North Atlantic

## پذیرش گرفتن از کدام دانشگاه‌های نیوفاندلند ولابرادور‌ راحت‌تر است؟
أخذ پذیرش از دانشگاه مموریال نیوفاندلند محدود و رقابتی است و داشتن حداقل شرایط، گرفتن پذیرش را تضمین نمی‌کند.

این دانشگاه هر ساله بیش از ۱۵۰ درخواست را دریافت می‌کند و فقط ۲۴ تا ۳۰ دانشجو پذیرفته می‌شوند. نرخ پذیرش دانشگاه مموریال ۶۶.۸٪ است.

## هزینه تحصیل در استان نیوفاندلند و لابرادور
هزینه تحصیل در هر کدام از مؤسسات آموزشی استان نیوفاندلند و لابرادور بر اساس فاکتورهایی مانند مقطع، رشته و اینکه می‌خواهید در دانشگاه، کالج یا مدرسه تحصیل کنید، متفاوت است.

بیشتر بخوانید: [[canada-ed-tuition|هزینه تحصیل در کانادا]]

## بورسیه‌های تحصیلی استان نیوفاندلند و لابرادور
در استان نیوفاندلند بورسیه‌های مختلفی توسط استان، دانشگاه مموریال یا سایر نهادها به دانشجویان تعلق می‌گیرد. اما بورسیه‌های استانی به ندرت به دانشجویان بین‌المللی داده می‌شود. دانشجویان بین‌المللی در مقاطع تحصیلات تکمیلی برای دریافت بورسیه در قالب دستیار آموزشی یا پژوهشی شانس بالاتری دارند.

در این قسمت چند نمونه از بورسیه‌های ورودی دانشگاه مموریال را معرفی می‌کنیم:

### بورسیه‌های ورودی دانشگاه مموریال
بورسیه‌های ورودی بین‌المللی دانشگاه مموریال نیوفاندلند به مبلغ سالیانه ۴,۰۰۰ دلار
بورسیه‌های وروردی IUGS برای دانشجویان لیسانس به مبلغ ۴,۰۰۰ دلار
نکته: دانشجویان بعد از گرفتن پذیرش از دانشگاه مموریال، به صورت اتوماتیک واجد شرایط دریافت بورسیه‌های ورودی می‌شوند، اما ضمانتی هم برای دریافت آن نیست.

بیشتر بخوانید: [[canada-scholarship|بورسیه تحصیلی کانادا]]

## آمار ویزاهای تحصیلی استان نیوفاندلند و لابرادور

در جدول و نمودار زیر، تعداد استادی پرمیت‌های صادر شده برای دانشجویان خارجی که استان نیوفاندلند و لابرادور را برای تحصیل انتخاب کرده‌اند را به تفکیک هر دوره تحصیلی مشاهده می‌کنید.

| مقطع تحصیلی          | ۲۰۱۷  | ۲۰۱۸  | ۲۰۱۹  | ۲۰۲۰  | ۲۰۲۱  | ژانویه تا فوریه ۲۰۲۲ |
| -------------------- | ----- | ----- | ----- | ----- | ----- | -------------------- |
| ابتدایی تا متوسطه    | ۳۳۵   | ۳۳۰   | ۳۷۵   | ۱۷۵   | ۵۲۵   | ۱۰۰                  |
| دانشگاه و کالج       | ۱,۷۶۰ | ۱,۸۳۵ | ۲,۱۴۰ | ۱,۱۸۵ | ۲,۷۴۵ | ۴۰۵                  |
| سایر دوره‌ها         | ۱۵۰   | ۱۴۵   | ۱۱۵   | ۳۰    | ۴۰    | ۱۰                   |
| دوره تحصیلی ذکر نشده | —     | ۰     | ۰     | ۰     | ۰     | ۰                    |
| مجموع                | ۲,۲۳۰ | ۲,۳۰۰ | ۲,۶۲۰ | ۱,۳۸۰ | ۳,۳۰۵ | ۵۱۵                  |

## زندگی دانشجویی در استان نیوفاندلند و لابرادور
نیوفاندلند و لابرادور یکی از صمیمانه‌ترین و امن‌ترین مکان‌های آمریکای شمالی است. نیوفاندلند از دانشجویان بین‌المللی زیادی استقبال می‌کند تا از فرصت‌های آموزشی با کیفیت و امکانات این استان استفاده کنند.

در ادامه برای آشنایی بیشتر شما عزیزان با زندگی دانشجویی در استان نیوفاندلند، سه مؤلفه اصلی را از قبیل اسکان، حمل و نقل و بیمه دانشجویی، معرفی می‌کنیم.

### اسکان
دانشجویان بین‌المللی استان نیوفاندلند می‌توانند در خانه یک خانواده کانادایی (Homesaty)، خوابگاه‌های پردیس دانشگاه (On-Campus) یا سکونتگاه‌ها و آپارتمان‌های خارج از پردیس دانشگاه (Off-Campus) زندگی کنند.

دانشگاه مموریال سکونتگاه‌های متعددی از قبیل سکونتگاه‌های دانشجویان لیسانس، سکونتگاه‌های دانشجویان فوق لیسانس و سکونتگاه‌های خانوادگی را داخل پردیس دانشگاه ارائه می‌دهد.

### حمل و نقل
دانشجویان در استان نیوفاندلند می‌توانند از گزینه‌های حمل و نقل مختلفی مانند اتوبوس، تاکسی، اجاره خودرو و دوچرخه‌ استفاده کنند. در ادامه مهم‌ترین سرویس‌هاس حمل و نقل عمومی نیوفاندلند و لابرادور را معرفی کرده‌ایم:

- متروبوس (Metrobus): که سراسر سنت جانز و شهر مونت پیرل را پوشش می‌دهد. کرایه نقدی آن 2.50 دلار است.
- خدمات حمل و نقل کرنر بروک (Corner Brook Transit): که شهر کرنر بروک و اطراف آن را پوشش می‌دهد.

سیستم حمل و نقل در دسترس GoBus: که در سنت جانز برای دسترسی عادلانه افراد دارای معلولیت به وسایل حمل و نقل عمومی تدارک دیده شده است.

### بیمه دانشجویی
دانشجویان بین‌المللی که در یک برنامه تمام‌وقت حداقل ۱۲ ماهه در یکی از مؤسسات آموزشی استان ثبت‌نام کرده‌اند، ممکن است برای دریافت بیمه درمانی (MCP) واجد شرایط باشند.

دانشجویان برای اینکه تحت پوشش بیمه قرار گیرند، باید برای دریافت کارت MCP  (Medical Care Plan) MCP درخواست دهند. این بیمه باید سالانه تمدید شود.

برای کسب اطلاعات بیشتر به صفحه [[canada-student-insurance|بیمه خدمات درمانی کانادا]] مراجعه کنید.

## هزینه زندگی دانشجویی در نیوفاندلند و لابرادور
متوسط هزینه زندگی دانشجویی در استان نیوفاندلند و لابرادور بین ۶۰۰ تا ۱,۲۰۰ دلار در ماه است. البته هزینه زندگی با توجه به محل اسکان و شهری که برای تحصیل انتخاب می‌کنید متفاوت است.

بیشتر بخوانید: [[canada-living-cost|هزینه زندگی دانشجویی در کانادا]]

اسکان:	۴۰۰ تا ۷۰۰ دلار در ماه
خوراک:	۱۴۰ دلار در ماه
حمل و نقل:	۷۸ دلار در ماه
پوشاک:	۴۵ دلار در ماه
اینترنت:	۱۰۹.۲۵ دلار در ماه
تفریح:	۵۰ دلار در ماه

## سوالات متداول
### شرایط دریافت ویزای تحصیلی نیوفاندلند و لابرادور چیست؟
دریافت ویزای تحصیلی در همه جای کانادا از جمله استان نیوفاندلند، تقریباً روال مشابهی دارد. بنابراین با داشتن پذیرش تحصیلی و کسب اطلاعات درباره مدارک مورد نیاز و مراحل أخذ ویزای تحصیلی، می‌توانید درخواست خود را برای أخذ ویزای دانشجویی کانادا یا ویزای دانش‌آموزی کانادا ارائه دهید.

### آیا برای تحصیل در استان نیوفاندلند و لابرادور شرط سنی وجود دارد؟
خیر، به استثنای مدارس که حتماً باید بین 6 تا 18 سال سن داشته باشید، برای پذیرش از سایر مؤسسات آموزشی نیوفاندلند و لابرادور شرط سنی وجود ندارد.

اما باید توجه داشته باشید که برای اداره مهاجرت کانادا، سن فاکتور بسیار مهمی است و اگر سن شما از نظر منطقی با مقطع تحصیلی مورد نظر تناسب نداشته باشد، ریسک ریجکتی ویزای شما بالا می‌رود.

### آیا امکان تحصیل رایگان در نیوفاندلند و لابرادور وجود دارد؟
خیر، به طور کلی تنها راه تحصیل رایگان در دانشگاه‌های کانادا، دریافت بورسیه تحصیلی است.

### آیا بدون مدرک زبان می‌توان از مؤسسات آموزشی نیوفاندلند و لابرادور پذیرش گرفت؟
با توجه به مقطع و برنامه تحصیلی و موسسه آموزشی متفاوت است. برای پذیرش از مدارس استان نیوفاندلند، نیازی به داشتن مدرک زبان نیست.

اما برای تحصیل در مقطع لیسانس در دانشگاه مموریال نیوفاندلند، اگر نمره زبان شما پایین‌تر از سطح مورد نیاز است، دانشگاه به شما پذیرش مشروط می‌دهد و می‌توانید در برنامه فشرده انگلیسی دانشگاه مموریال نیوفاندلند (IEP) شرکت کنید و بعد از رسیدن به سطح قابل قبول وارد دوره اصلی شوید.

البته برای تحصیل در مقاطع تحصیلات تکمیلی باید نمره آیلتس 6.5 یا معادل آن را ارائه دهید.

### آیا نیوفاندلند و لابرادور مکان مناسبی برای تحصیل دانشجویان است؟
بله، تحصیل در این استان خصوصاً برای دانشجویانی که در مقطع لیسانس و فوق لیسانس در رشته‌های حوزه انرژی تحصیل می‌کنند، سکوی پرتابی برای برخی مشاغل پردرآمد استان است.

---

![[country-canada#منوی کانادا|canada]]



