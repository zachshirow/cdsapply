---
title: استان ساسکاچوان
aliases:
  - استان ساسکاچوان
tags:
  - note
date: 2024-07-21
draft: false
direction: auto
---

دانشگاه‌های ساسکاچوان از کیفیت آموزشی و اعتبار بالایی در سطح جهانی برخوردار هستند. استان ساسکاچوان با نرخ بیکاری پایین، هزینه‌های ارزان تحصیل و زندگی و  فرصت‌های شغلی متعدد به خصوص در حوزه تکنولوژی، هر ساله دانشجویان زیادی را از سراسر جهان به خود جذب می‌کند.

اگر قصد دارید در استان ساسکاچوان تحصیل کنید، این مقاله به شما کمک خواهد کرد تا اطلاعات لازم را درباره تمامی شرایط تحصیل در این استان، به دست آورید. پس با ما همراه باشید.


- پایتخت استان:	رجاینا
- جمعیت:	۱,۱۷۴,۰۰۰ نفر
- میانگین هزینه زندگی در ماه:	۱,۶۰۰ دلار
- بهترین شهرهای دانشجویی:	ساسکاتون و رجاینا
- جمعیت دانشجویان بین‌المللی:	۱۰,۸۴۰ نفر

## مزایای تحصیل در استان ساسکاچوان

- چنانچه دانشجویان مؤسسات آموزشی معتبر ساسکاچوان بیش از ۲۰ هزار دلار شهریه پرداخت کرده باشند، می‌توانند از سیستم معافیت از پرداخت مالیات بهره‌مند شوند.
- استان ساسکاچوان با نرخ بیکاری ۵٪ یکی از پایین‌ترین نرخ‌های بیکاری را در کانادا دارد.
- استان ساسکاچوان دارای بیشترین درصد رشد جمعیت است که منجر به رونق و ایجاد اشتغال شده است.
- کمترین میزان مالیات در کانادا متعلق به استان ساسکاچوان است که تنها ۵٪ است.
- دانشجویان بین‌المللی ساسکاچوان از بیمه درمانی رایگان برخوردار هستند.

## رنکینگ دانشگاه‌های ساسکاچوان

بر اساس رده‌بندی سایت یو اس نیوز (U.S News) در سال ۲۰۲۱، دانشگاه‌های ساسکاچوان در سطح جهانی و کشوری، رتبه‌های زیر را کسب کردند:

| دانشگاه                           | رتبه کشوری | رتبه جهانی |
| --------------------------------- | ---------- | ---------- |
| دانشگاه ساسکاچوان                 | ۲۰         | ۵۱۰        |
| دانشگاه رجاینا                    | ۲۷         | ۹۸۳        |
| دانشگاه ملل اولیه کانادا (FNUniv) | ۹۱         | ۶,۱۲۷      |
| دانشگاه پلی تکنیک ساسکاچوان       | ۱۰۹        | ۷,۳۵۶      |

## لیست دانشگاه‌های ساسکاچوان

- دانشگاه ساسکاچوان
- دانشگاه رجینا
- دانشگاه پلی تکنیک ساسکاچوان / Saskatchewan Polytechnic
- دانشگاه ملل اولیه کانادا (FNUniv) / First Nations University of Canada

## لیست کالج‌های ساسکاچوان

- کالج لوتر / Luther College High School - کالج پرطرفدار
- کالج سنت توماس مور / St. Thomas More College - کالج پرطرفدار
- کالج کمپیون / Campion College - کالج پرطرفدار
- کالج کومبرلند / Cumberland College
- کالج منطقه‌ای شمال غرب / North West College
- کالج پارکلند کانادا / Parkland College
- کالج و مدرسه دینی هورایزن/ Horizon College & Seminary
- کالج بایبل میلار / Millar College of the Bible
 - کالج ساوث ایست / Southeast College
- کالج نورث لندز / Northlands College
- دبیرستان متیو / Middle School Mathieu
- کالج کارلتون تریل / Carlton Trail Regional College
- کالج استون / Eston College
- کالج نیپاوین بایبل / Nipawin Bible College
- کالج و دبیرستان مسیحی غربی / Western Christian College & High School
- کالج معلمان ساسکاتون / Saskatoon Teachers’ College
- مرکز تجارت و فناوری کالج پارکلند / Parkland College Trades & Technology Centre
- کالج بتانی / Bethany College
- کالج دشت بزرگ کانادا / Great Plains College
- مؤسسه فناوری‌های بومی ساسکاتون / Saskatchewan Indian Institute of Technologies

## پذیرش گرفتن از کدام دانشگاه‌های ساسکاچوان راحت‌تر است؟

دانشگاه پلی تکنیک ساسکاچوان
دانشگاه پلی تکنیک ساسکاچوان با نرخ پذیرش ۹۶٪، راحت‌ترین دانشگاه استان برای اخذ پذیرش است.

دانشگاه رجینا
دانشگاه رجینا با نرخ پذیرش ۹۰ – ۸۰ درصد هر ساله تعداد زیادی از دانشجویان را از سراسر جهان به خود جذب می‌کند. ثبت‌نام در این دانشگاه برای ۱۲ سال متوالی با رشد همراه بوده است.

دانشگاه ساسکاچوان
دانشگاه ساسکاچوان با نرخ پذیرش ۷۲.۳٪ سالانه پذیرای دانشجویان زیادی از اقصی نقاط جهان است. با داشتن نمرات خوب و شرایط مورد نیاز پذیرش، گرفتن پذیرش از دانشگاه ساسکاچوان، کار سختی نخواهد بود.


## هزینه تحصیل در استان ساسکاچوان
شهریه تحصیل در استان ساسکاچوان، با توجه به عواملی مانند مقطع تحصیلی، رشته و مؤسسه آموزشی مورد نظر متغیر است.

بیشتر بخوانید: [[canada-ed-tuition|هزینه تحصیل در کانادا]]

## بورسیه‌ های تحصیلی استان ساسکاچوان

دانشجویان بین‌المللی با تحصیل در استان ساسکاچوان می‌توانند از بورسیه‌هایی که توسط دولت فدرال و استانی، مؤسسات آموزشی و سایر سازمان‌های خصوصی اعطا می‌شود، استفاده کنند. در این قسمت نمونه‌ای از بورسیه‌های استانی ساسکاچوان را معرفی می‌کنیم.

بورسیه فرصت و نوآوری ساسکاچوان Saskatchewan Innovation and Opportunity Scholarship

این بورسیه به کسانی که در رشته‌های معدن، انرژی، کشاورزی / بیوتکنولوژی، محیط، علوم پایه، پزشکی هسته‌ای، جنگلداری، تولید و مهندسی نوآوری داشته‌اند، اعطا می‌شود. بودجه این بورسیه توسط دولت استانی ساسکاچوان تأمین، و توسط مؤسسات آموزش عالی استان توزیع می‌گردد.

علاوه بر این، دانشگاه‌های استان ساسکاچوان نیز بورسیه‌های متعددی را در قالب اسکالرشیپ، اوارد، گرنت، وام، برسری، دستیار آموزشی و دستیار پژوهشی (در مقاطع تحصیلات تکمیلی) به دانشجویان بین‌المللی ارائه می‌دهند که برای کسب اطلاعات درباره این بورسیه‌ها باید به وبسایت دانشگاه‌ها مراجعه کنید.

**نکته:** بعضی از این بورسیه‌ها فقط به دانشجویان کانادایی تعلق می‌گیرد. بنابراین قبل از درخواست راجع به این موضوع تحقیق کنید.

**بیشتر بخوانید:** [[canada-scholarship|بورسیه تحصیلی کانادا]]


## آمار ویزاهای تحصیلی استان ساسکاچوان

در جدول و نمودار زیر، تعداد استادی پرمیت‌های صادر شده برای دانشجویان خارجی که استان ساسکاچوان را برای تحصیل انتخاب کرده‌اند را به تفکیک هر دوره تحصیلی مشاهده می‌کنید.

| مقطع تحصیلی          | ۲۰۱۷  | ۲۰۱۸  | ۲۰۱۹  | ۲۰۲۰  | ۲۰۲۱  | ژانویه تا فوریه ۲۰۲۲ |
| -------------------- | ----- | ----- | ----- | ----- | ----- | -------------------- |
| ابتدایی تا متوسطه    | ۹۱۵   | ۹۰۰   | ۱,۰۹۰ | ۸۴۵   | ۱,۳۲۵ | ۲۰۵                  |
| دانشگاه و کالج       | ۳,۱۹۵ | ۴,۲۳۰ | ۴,۶۸۵ | ۲,۵۲۵ | ۴,۸۵۰ | ۷۰۰                  |
| سایر دوره‌ها         | ۴۳۰   | ۶۵۵   | ۵۰۰   | ۱۳۰   | ۲۵۵   | ۳۰                   |
| دوره تحصیلی ذکر نشده | —     | —     | —     | —     | —     | ۰                    |
| مجموع                | ۴,۵۱۵ | ۵,۷۶۵ | ۶,۲۶۰ | ۳,۴۸۵ | ۶,۴۱۰ | ۹۳۵                  |

## زندگی دانشجویی در استان ساسکاچوان

استان ساسکاچوان با برخورداری از جامعه‌ای دوستانه و امن، استانداردهای بالای زندگی و هزینه‌های نسبتاً ارزان و چیزهای زیادی که برای دیدن و انجام دادن دارد، در بین دانشجویان بین‌المللی بسیار پرطرفدار است.

در ادامه برای آشنایی شما با زندگی دانشجویی در ساسکاچوان، سه فاکتور مهم شامل اسکان دانشجویی، حمل و نقل دانشجویی و بیمه دانشجویی استان را معرفی می‌کنیم.

### اسکان

برای اسکان دانشجویان بین‌المللی ساسکاچوان، گزینه‌هایی مانند زندگی با خانواده کانادایی یا Homestay، زندگی در خوابگاه‌های پردیس دانشگاه یا سکونتگاه‌های خارج از پردیس دانشگاه وجود دارد.

### حمل و نقل
در استان ساسکاچوان وسایل نقلیه مختلفی مانند اتوبوس، تاکسی یا مترو وجود دارد. هرچند دانشجویان معمولاً برای صرفه‌جویی در هزینه‌ها، ترجیح می‌دهند سوار اتوبوس شوند. در ادامه سرویس‌های اتوبوسرانی شهرهای مختلف استان را معرفی کرده‌ایم.

خدمات حمل و نقل ساسکاتون (Saskatoon Transit)
ساسکاتون ترنزیت، خدمات اتوبوس شهری را در شهر ساسکاتون ارائه می‌دهد. اتوبوس‌های شهری در مجموع در ۲۳ مسیر در هر منطقه از شهر خدمات‌رسانی می‌کنند.

نکته: دانشجویان دانشگاه ساسکاتون برای استفاده نامحدود از وسایل نقلیه عمومی از کارت U-Pass استفاده می‌کنند. هزینه این کارت در شهریه دانشگاه گنجانده شده و حدود ۶۹.۵۰ دلار به ازای هر ترم است.

خدمات حمل و نقل موس جاو (Moose Jaw Transit)
موس جاو ترنزیت در شهر موس جاو خدمات اتوبوس شهری را از دوشنبه تا جمعه در ۴ مسیر ارائه می‌دهد.

خدمات حمل و نقل پرنس آلبرت (Prince Albert Transit)
پرنس آلبرت ترنزیت، خدمات اتوبوس شهری محلی را در ۶ مسیر در شهر پرنس آلبرت ارائه می‌دهد.

خدمات حمل و نقل رجینا (Regina Transit)
رجینا ترنزیت قدیمی‌ترین سیستم حمل و نقل عمومی در ساسکاچوان است. برای استفاده از این خدمات باید کارت اتوبوس (R-Card) بخرید.

### بیمه دانشجویی
دانشجویان بین‌المللی از زمانیکه در یکی از مؤسسات آموزشی ساسکاچوان ثبت‌نام کردند و ساکن استان شدند، برای درخواست کارت سلامت ساسکاچوان (Saskatchewan Health Card) واجد شرایط خواهند شد.

توجه کنید که منظور دانشجویانی است که برنامه تحصیلی آن‌ها از قبل شروع شده و در حال حاضر در حال تحصیل هستند.

بنابراین دانشجویانی که برنامه تحصیلی آن‌ها هنوز شروع نشده، باید برای مدت زمان اقامت خود در کانادا قبل از شروع کلاس‌ها و پروسه ۴ تا ۶ هفته‌ای بررسی درخواست کارت سلامت SK، بیمه خریداری کنند.

برای کسب اطلاعات بیشتر به صفحه [[canada-student-insurance|بیمه خدمات درمانی کانادا]] مراجعه کنید.


## هزینه زندگی دانشجویی در استان ساسکاچوان چقدر است؟
متوسط هزینه زندگی دانشجویی در استان ساسکاچوان بین ۸۰۰ تا ۱,۶۰۰ دلار در ماه است. البته هزینه زندگی با توجه به شرایط و شهری که در آن تحصیل می‌کنید، متفاوت است.

اسکان:	۴۰۰ تا ۸۰۰ دلار در ماه
خوراک:	۱۴۵ دلار در ماه
حمل و نقل:	۸۳ دلار در ماه
پوشاک:	۵۰ دلار در ماه
اینترنت:	۷۴.۴۴ دلار در ماه
تفریح:	۵۰ دلار در ماه


## سوالات متداول
شرایط دریافت ویزای تحصیلی ساسکاچوان چیست؟
به طور کلی دریافت ویزای تحصیلی در سراسر کانادا از جمله ساسکاچوان، از رویه یکسانی پیروی می‌کند. بنابراین با داشتن اطلاعات درباره شرایط، مدارک و مراحل أخذ ویزای تحصیلی، می‌توانید پس از أخذ پذیرش از هر یک از مؤسسات آموزشی معتبر استان، برای أخذ ویزای تحصیلی کانادا یا ویزای دانش‌آموزی کانادا اقدام کنید.



---

![[country-canada#منوی کانادا|canada]]



