---
title: استان انتاریو
aliases:
  - استان انتاریو
tags:
  - note
date: 2024-07-21
draft: false
direction: auto
---

استان انتاریو با مزیت‌های منحصربه‌فرد خود مانند چند فرهنگی بودن، کیفیت بالای آموزشی و بالاترین نرخ اشتغال دانشجویان پس از فارغ‌التحصیلی، هر ساله دانشجویان زیادی را از سراسر دنیا برای تحصیل به خود جذب می‌کند.

این استان پرجمیت‌ترین استان کانادا محسوب می‌شود و بیشترین دانشگاه‌های کشور را نیز در خود جای داده است.

اگر قصد دارید برای تحصیل استان انتاریو را انتخاب کنید، در این مقاله به تمامی سؤالات شما درباره هر آنچه که راجع به تحصیل در این استان باید بدانید، پاسخ داده‌ایم. با ما همراه باشید.


- پایتخت استان:	اتاوا
- جمعیت:	۱۴,۷۸۹,۷۷۸ نفر
- میانگین هزینه زندگی در ماه:	۱,۷۰۰ دلار
- بهترین شهرهای دانشجویی:	تورنتو، واترلو، کیچنر، کمبریج
- جمعیت دانشجویان بین‌المللی:	۳۰۶,۷۳۵ نفر
- درصد اشتغال فارغ‌التحصیلان:	۹۴٪

## مزایای تحصیل در استان انتاریو
- استان انتاریو با بیش از ۲۴ کالج، ۲۲ دانشگاه و ۱۵۰ دوره کارآموزی، دارای بیشترین تعداد مؤسسات آموزشی در کانادا است.
- دانشگاه‌های تورنتو، کوئین، مک‌مستر و یورک واقع در استان انتاریو، در زمینه پژوهش و نوآوری از پیشگامان دانشگاه‌های جهان هستند.
- تمامی مدارک و گواهینامه‌های تحصیلی دانشگاه‌ها و کالج‌های انتاریو در سراسر جهان به رسمیت شناخته شده و دارای اعتبارند.
- مرکز مالی کانادا در انتاریو قرار دارد و هزاران شرکت چند ملیتی نیز در این استان واقع شده‌اند.
- نرخ اشتغال فارغ‌التحصیلان استان انتاریو ۹۴٪ است که بالاترین نرخ اشتغال در کانادا است.
- استان انتاریو در نزدیکی شهرهای بزرگ آمریکا مانند نیویورک، بوستون و واشنگتن قرار دارد که فرصت توسعه تحصیلی و شغلی دانشجویان را افزایش می‌دهد.

## رنکینگ دانشگاه‌های انتاریو

بر اساس رده‌بندی سایت یو اس نیوز (U.S News) در سال ۲۰۲۱، دانشگاه‌های انتاریو در سطح جهانی و کشوری رتبه‌های زیر را کسب کردند:

| دانشگاه                  | رتبه کشوری | رتبه جهانی |
| ------------------------ | ---------- | ---------- |
| دانشگاه تورنتو           | ۱          | ۱۶         |
| دانشگاه مک مستر          | ۴          | ۱۳۳        |
| دانشگاه اتاوا            | ۸          | ۱۹۹        |
| دانشگاه واترلو           | ۸          | ۱۹۹        |
| دانشگاه وسترن            | ۱۰         | ۲۹۴        |
| دانشگاه کوئین            | ۱۶         | ۴۱۲        |
| دانشگاه یورک             | ۱۷         | ۴۵۶        |
| دانشگاه کارلتون          | ۱۸         | ۴۸۱        |
| دانشگاه گوئلف            | ۱۹         | ۴۸۳        |
| دانشگاه رایرسون          | ۲۵         | ۹۳۳        |
| دانشگاه تکنولوژی انتاریو | ۲۸         | ۱۰۶۳       |
| دانشگاه ویندزور          | ۲۹         | ۱۱۱        |
| دانشگاه ویلفرید لوریه    | ۳۱         | ۱۲۴۷       |
| دانشگاه لیکهد            | ۳۲         | ۱۲۷۹       |
| دانشگاه براک             | ۳۳         | ۱۳۰۶       |
| دانشگاه لورنتین          | ۳۴         | ۱۳۲۶       |

## لیست دانشگاه‌های انتاریو
دانشگاه تورنتو
دانشگاه مک مستر
دانشگاه اتاوا
دانشگاه واترلو
دانشگاه وسترن
دانشگاه کوئین 
دانشگاه یورک
دانشگاه کارلتون
دانشگاه گوئلف
دانشگاه رایرسون
دانشگاه تکنولوژی انتاریو
دانشگاه ویندزور
دانشگاه ویلفرید لوریه
دانشگاه لیکهد
دانشگاه براک
دانشگاه لورنتین
دانشگاه ترنت
دانشگاه نیپیسینگ
دانشگاه هنر و طراحی انتاریو (OCAD)
دانشگاه تیندیل
دانشگاه سنت پاول
دانشگاه میسیساگا تورنتو
پرطرفدارترین‌ها: دانشگاه تورنتو، دانشگاه یورک، دانشگاه واترلو، دانشگاه وینزور

## لیست کالج‌های انتاریو
کالج سنکا
کالج هامبر
کالج جورج براون
کالج لمبتون
کالج سنتنیال
کالج نیاگارا
کالج جورجین
کالج آلگون کویین
کالج موهاک
کالج فلمینگ
کالج لویالیست
کالج لاسیته
کالج کانادور
کالج کمبرین
کالج سنت لارنس
کالج نظامی سلطنتی کانادا
کالج کنفدراسیون
کالج کانستوگا کیچنر
کالج سنت کلر
کالج شریدان
کالج فن شاو
کالج دورهام
کالج سالت  
کالج نورثرن 
کالج بورئال
کنسرواتوار سلطنتی موسیقی
مؤسسه آموزشی میچنر
کالج دانشگاه دومینیکن
کالج آگوستین
کالج امور بین‌المللی نورمن پترسون
کالج هرزینگ
کالج مدیریت تلفر
کالج بانوان اتاوا
کالج ویلیس
پرطرفدارترین‌ها: کالج هامبر، کالج جورج براون، کالج فن شاو، کالج سنتنیال، کالج لمبتون، کالج سنکا، کالج نیاگارا

## پذیرش گرفتن از کدام دانشگاه‌های انتاریو راحت‌تر است؟

دانشگاه ویلفرید لوریه
دانشگاه ویلفرید لوریه با نرخ پذیرش ۸۹٪، آسان‌ترین دانشگاه انتاریو برای گرفتن پذیرش است. ۱,۵۰۴ دانشجوی بین‌المللی از ۹۳ کشور جهان در این دانشگاه تحصیل می‌کنند.

دانشگاه لیکهد
دانشگاه لیکهد با نرخ پذیرش ۸۳٪، یکی از بالاترین نرخ‌های پذیرش را در بین دانشگاه‌های انتاریو دارد. این دانشگاه بیش از ۱,۵۰۰ دانشجوی بین‌المللی از بیش از ۷۰ کشور جهان دارد.

دانشگاه رایرسون
نرخ پذیرش دانشگاه رایرسون، ۸۰٪ درصد است. ۷.۳٪ از جمعیت این دانشگاه را دانشجویان بین‌المللی تشکیل می‌دهند.

دانشکده مدیریت تورنتو
نرخ پذیرش دانشکده مدیریت تورنتو ۶۰٪، است و یکی از دانشگاه‌های انتاریو است که نرخ پذیرش نسبتاً بالایی دارد.

## هزینه تحصیل در استان انتاریو
هزینه‌های تحصیل در مؤسسات آموزشی انتاریو با توجه به معیارهایی مانند مقطع، رشته تحصیلی و مؤسسه آموزشی متغیر است. در این قسمت به میانگین شهریه تحصیل در انتاریو، به تفکیک مؤسسات آموزشی اشاره کرده‌ایم.

بیشتر بخوانید: [[canada-ed-tuition|هزینه تحصیل در کانادا]]

## بورسیه‌های تحصیلی استان انتاریو
دانشجویان بین‌المللی با تحصیل در استان انتاریو می‌توانند از بورسیه‌های مختلفی که توسط دولت انتاریو، سازمان‌ها یا انجمن‌های غیرانتفاعی و دانشگاه‌ها اعطا می‌شود، استفاده کنند. در این قسمت به معرفی چند بورسیه استانی انتاریو خواهیم پرداخت.

### بورسیه Trillium انتاریو (Ontario Trillium Scholarships)
مبلغ بورسیه: ۴۰,۰۰۰ دلار در سال
مقطع تحصیلی: دکترا (PhD)
استان انتاریو سالانه ۷۵ بورسیه تحصیلی Trillium را به دانشجویان بین‌المللی مقطع دکترا در سراسر دنیا اعطا می‌کند. این بورسیه‌ها رقابتی هستند و ممکن است تا ۴ سال تمدید شوند.

### بورسیه تحصیلات تکمیلی ملکه الیزابت دوم در حوزه علوم و تکنولوژی - Queen Elizabeth II Graduate Scholarship in Science and Technology (QEII-GSST) Program
مبلغ بورسیه:
۱۰,۰۰۰ دلار برای دو ترم تحصیلی متوالی (ممکن است تمدید شود.)
۱۵,۰۰۰ دلار برای 3 ترم تحصیلی متوالی (ممکن است تمدید شود.)

مقطع تحصیلی: مقاطع تحصیلات تکمیلی (فوق لیسانس و دکترا)
دانشگاه‌های شرکت‌کننده در این بورسیه

دانشگاه براک
دانشگاه کارلتون
دانشگاه لیکهد
دانشگاه لورنتین
دانشگاه مک مستر
دانشگاه نیپیسینگ
دانشگاه هنر و طراحی انتاریو (OCAD)
مؤسسه تکنولوژی انتاریو
دانشگاه اتاوا
دانشگاه کوئین
دانشگاه رایرسون
دانشگاه تورنتو
دانشگاه ترنت
دانشگاه واترلو
دانشگاه وسترن
دانشگاه ویلفرید لوریه
دانشگاه ویندزور
دانشجویان رشته‌های علوم و تکنولوژی در مقاطع فوق لیسانس و دکترا می‌توانند بر اساس شایستگی‌های خود برای بورسیه QEII-GSST درخواست دهند.

### بورسیه تحصیلات تکمیلی انتاریو (Ontario Graduate Scholarships)
مبلغ بورسیه:
۱۰,۰۰۰ دلار برای دو ترم تحصیلی متوالی (ممکن است تمدید شود.)
۱۵,۰۰۰ دلار برای ۳ ترم تحصیلی متوالی (ممکن است تمدید شود.)

مقطع تحصیلی: مقاطع تحصیلات تکمیلی (فوق لیسانس و دکترا)
دانشگاه‌های شرکت‌کننده در این بورسیه

دانشگاه براک
دانشگاه کارلتون
دانشگاه لیکهد
دانشگاه لورنتین
دانشگاه مک مستر
دانشگاه نیپیسینگ
دانشگاه هنر و طراحی انتاریو(OCAD)
مؤسسه تکنولوژی انتاریو
دانشگاه اتاوا
دانشگاه کوئین
دانشگاه رایرسون
دانشگاه تورنتو
دانشگاه ترنت
دانشگاه واترلو
دانشگاه وسترن
دانشگاه ویلفرید لوریه
دانشگاه ویندزور
بورسیه تحصیلات تکمیلی انتاریو (OGS)، بورسیه‌ای است که بر اساس شایستگی‌های دانشجویان فوق لیسانس و دکترا، توسط دولت انتاریو اعطا می‌شود و ۱۹ دانشگاه انتاریو نیز در این برنامه شرکت می‌کنند.

### بورسیه‌ رهبران آینده انجمن تجارت و حرفه سیاهپوستان (Black Business and Professional Association (BBPA) Future Leaders Scholarships)
مبلغ بورسیه: بین ۳,۰۰۰ تا ۵,۰۰۰ دلار
مقطع تحصیلی: لیسانس و فوق لیسانس
بورسیه‌های BBPA توسط دولت انتاریو و صندوق اعانه‌ای متشکل از افراد و شرکت‌های کانادایی تأمین می‌شود و به دانشجویان سیاهپوستی که به عنوان اولین عضو خانواده خود، به دانشگاه یا کالج می‌روند، و همچنین سایر متقاضیان واجد شرایط اعطا می‌شود.
لازم به ذکر است شهروندان و مقیمان دائم کانادایی برای دریافت این بورسیه در اولویت هستند، اما دانشجویان بین‌المللی هم می‌توانند برای آن درخواست دهند.
نکته: قبل از درخواست برای بورسیه‌های تحصیلی، حتماً بررسی کنید که آیا به عنوان دانشجوی بین‌المللی واجد شرایط دریافت آن بورسیه هستید یا خیر.

بیشتر بخوانید: [[canada-scholarship|بورسیه تحصیلی کانادا]]


## آمار ویزاهای تحصیلی استان انتاریو

در جدول و نمودار زیر، تعداد استادی پرمیت‌های صادر شده برای دانشجویان خارجی که انتاریو را برای تحصیل انتخاب کرده‌اند را به تفکیک هر دوره تحصیلی مشاهده می‌کنید.

| مقطع                 | ۲۰۱۷    | ۲۰۱۸    | ۲۰۱۹    | ۲۰۲۰    | ۲۰۲۱    | ژانویه تا فوریه ۲۰۲۲ |
| -------------------- | ------- | ------- | ------- | ------- | ------- | -------------------- |
| ابتدایی تا متوسطه    | ۲۹,۲۲۰  | ۳۰,۷۳۵  | ۳۳,۰۰۵  | ۲۰,۸۰۵  | ۲۴,۴۷۰  | ۳,۶۳۰                |
| دانشگاه و کالج       | ۱۰۷,۷۵۰ | ۱۲۲,۹۷۵ | ۱۴۶,۵۲۵ | ۹۳,۲۵۰  | ۱۸۰,۶۲۰ | ۲۵,۶۵۵               |
| سایر دوره‌ها         | ۲۰,۶۳۰  | ۲۲,۶۴۰  | ۲۰,۵۵۵  | ۷,۳۲۵   | ۱۶,۲۷۰  | ۲,۶۰۰                |
| دوره تحصیلی ذکر نشده | ۵۵      | ۶۰      | ۶۰      | ۴۰      | ۶۰      | ۱۰                   |
| مجموع                | ۱۵۵,۴۲۰ | ۱۷۴,۱۷۰ | ۱۹۸,۱۳۵ | ۱۱۹,۶۷۰ | ۲۱۹,۷۶۰ | ۳۱,۸۹۰               |

## زندگی دانشجویی در استان انتاریو
انتاریو با داشتن بیشترین تعداد دانشگاه و کالج، و جای دادن بیش از ۴۰ درصد از جمعیت کشور در خود، مکانی عالی برای تحصیل، زندگی و کار است.

در این قسمت برای آشنایی بیشتر با زندگی دانشجویی در این استان، ۳ فاکتور مهم شامل بیمه دانشجویی، حمل و نقل دانشجویی و اسکان دانشجویی را معرفی می‌کنیم.

### اسکان
دانشجویان بین‌المللی برای اسکان در استان انتاریو چند گزینه دارند که عبارت‌اند از:

- زندگی با یک خانواده کانادایی (Homestay)
	- میانگین اجاره ماهیانه: ۴۰۰ تا ۸۰۰ دلار
- خوابگاه (داخل یا خارج از پردیس دانشگاه)
	- میانگین اجاره ماهیانه: ۴۰۰ تا ۶۰۰ دلار
- آپارتمان خصوصی یا اشتراکی
	- میانگین اجاره ماهیانه: ۷۰۰ تا ۱,۵۰۰ دلار

### حمل و نقل
دانشجویان بین‌المللی انتاریو برای رفت و آمد می‌توانند از وسایل نقلیه مختلفی مثل اتوبوس، قطار، تراموا، کشتی، تاکسی یا دوچرخه استفاده کنند.

مهم‌ترین سیستم‌های حمل و نقل عمومی انتاریو:

- TTC سومین سیستم حمل و نقل عمومی بزرگ آمریکای شمالی در تورنتو و شهرهای اطراف که شامل اتوبوس، مترو ، تراموا و قطار است.
- Go Transit که قطارها و اتوبوس‌های آن تورنتو را به سایر مناطق شهری در تورنتوی بزرگ و همیلتون وصل می‌کند.
- MiWay سیستم حمل و نقل عمومی در شهر میسیساگا
- Grand River Transit برای سفر بین شهرهای کیچنر، واترلو و کمبریج
- Guelph Transit سیستم حمل و نقل عمومی در شهر گوئلف

هزینه بلیط یک طرفه وسایل نقلیه عمومی در انتاریو، به طور متوسط ۳.۲۵ دلار است. ساکنان انتاریو به ویژه در تورنتوی بزرگ، همیلتون و اتاوا برای استفاده از وسایل نقلیه از کارتی به نام PRESTO استفاده می‌کنند.

اما دانشجویان می‌توانند از کارتی به نام U-Pass که توسط دانشگاه صادر می‌شود به صورت نامحدود از وسایل نقلیه عمومی استفاده کنند. هزینه U-Pass حدود ۲۱۸.۰۳ دلار در هر ترم است.

### بیمه دانشجویی
دانشگاه‌های دولتی انتاریو برنامه‌های بهداشتی خاصی را تحت عنوان بیمه درمانی دانشگاه (UHIP) به دانشجویان بین‌المللی ارائه می‌دهند. ثبت‌نام در برنامه بیمه درمانی دانشگاه (UHIP) برای دانشجویان بین‌المللی اجباری است. هزینه UHIP برای دانشجویان به ازای هر ترم ۲۵۲ دلار است.

اطلاعات بیشتر: [[canada-student-insurance|بیمه خدمات درمانی کانادا]]

## هزینه‌ زندگی دانشجویی در استان انتاریو
هزینه زندگی دانشجویی در استان انتاریو بین ۱,۰۰۰ تا ۱,۷۰۰ دلار، بدون احتساب هزینه اسکان است. البته این هزینه بستگی به شهر محل تحصیل و شیوه زندگی شما دارد.

بیشتر بخوانید: [[canada-living-cost|هزینه زندگی در کانادا]]

اسکان:	۴۰۰ تا ۱,۵۰۰ دلار در ماه
خوراک:	۳۰۰ دلار در ماه
حمل و نقل:	۱۰۰ دلار در ماه
پوشاک:	۵۰ دلار در ماه
اینترنت:	۷۵ تا ۱۰۰ دلار در ماه
تفریح:	۷۰ دلار در ماه













---

![[country-canada#منوی کانادا|canada]]



