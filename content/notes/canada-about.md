---
title: درباره کانادا
aliases:
  - درباره کانادا
tags:
  - note
date: 2024-07-21
draft: false
direction: auto
---

# کانادا

- نام رسمی: کانادا
- پایتخت کانادا: اتاوا
- بزرگترین شهر کانادا: تورنتو
- نوع حکومت در کانادا: دولت فدرال چند حزبی پارلمان با دو مجلس قانون گذاری
- رئیس کشور کانادا: پادشاه انگلستان
- رئیس دولت: نخست وزیر – جاستین ترودو (از سال ۲۰۱۵)
- تاریخ استقلال کانادا: اول ژوئن 1867 از انگلیس
- روز ملی کانادا: اول ژوئن
- زبان های رسمی در کانادا: انگلیسی-فرانسوی
- واحد پول: دلار کانادا

کشور کانادا با مساحت ۹۹۸۴۶۷۰ کیلومتر مربع، پس از روسیه، دومین کشور وسیع جهان است. در این کشور پهناور تنها در حدود چهل میلیون نفر زندگی می کنند، در نتیجه تراکم جمعیت در کانادا کم و فاصله شهرها از یکدیگر نسبتا زیاد است. کانادا، شمالی‌ترین کشور قاره آمریکاست و تنها یک همسایه (ایالت متحده آمریکا) دارد. شمال کشور کانادا، بخش جنوبی و مجاور مرزهای آمریکا، منطقه سردسیر این کشور محسوب می شود. وسعت زیاد، بارندگی کافی و بهره برداری مناسب کانادا، باعث شده است که از نظر تولید و صادرات محصولات کشاورزی و منابع طبیعی، در جایگاه بالایی قرار گیرد.

کانادا دارای معادن و ذخایر طبیعی فراوانی است و از این نظر جایگاه ویژه ای در جهان دارد.

با وجود آنکه حدود یکصد سال بیشتر از استقلال این کشور نمی گذرد و هنوز فرماندار کل کانادا را ملکه یا پادشاه انگلستان تعیین می کند، اما رشد و توسعه مناسبی را در طول این مدت کوتاه، کسب کرده است. طوری که به گروه G8 (کشورهای پیشرو صنعتی جهان) پیوسته است. همچنین دانشگاه‌ها و مراکز علمی و پژوهشی کانادا از اعتبار بالایی در جهان برخوردار هستند. وسعت زیاد، جمعیت کم، ثبات سیاسی و اجتماعی و درآمد سرانه بالا، از جمله مواردی است که سبب شده افراد بسیاری از اقصی نقاط جهان، از جمله ایران، برای ادامه تحصیل در کانادا، اقامت کانادا، سرمایه گذاری در کانادا  و مهاجرت به کبک، این کشور را انتخاب کنند. در حال حاضر، بومیان اولیه، کمترین درصد (%۴) از جمعیت این کشور را تشکیل می دهند.

از آنجا که ایرانیان زیادی در کانادا اقامت دارند و دارای روابط و پیوند عاطفی مستحکمی با کشور، خانواده و دوستان هستند، امیدواریم ارتباط بین دو کشور، بصورت منطقی و با احترام متقابل، تداوم و گسترش یافته و از ثمرات آن، هر دو کشور بهره مند شوند.

## شهرهای مهم کانادا

شهرهای مهم و بزرگ کانادا از سمت غرب به شرق عبارتند از: ونکوور (استان بریتیش کلمبیا)، ادمونتون، کلگری (استان آلبرتا)، ساسکاتون (استان ساسکاچوان)، وینیپگ (منیتوبا)، تورنتو، اتاوا (استان انتاریو)، مونترآل (استان کبک)، فردریکتون (استان نیو برانزویک)، شارلوت‌تاون (استان جزیره پرنس ادوارد)، هلیفکس (استان نوا اسکوشیا)، سینت جانز (استان نیوفاندلند).

## تراکم جمعیت

بنابر آمار سال ۲۰۲۰، کانادا با توجه به وسعت زیادش جمعیت کمی دارد، به طوری که، در هر کیلومتر مربع از خاک کانادا، به طور متوسط، ۴ نفر زندگی می کنند (دویست و بیست و هشتمین کشور). تراکم جمعیت در نقاط مختلف این کشور، متفاوت است. بیشتر کانادایی‌ها در شهرهای جنوبی زندگی می کنند و حدود سه چهارم از جمعیت این کشور در 300 کیلومتری مرز آمریکا ساکنند. بزرگترین مراکز شهری در ایالت های کبک و انتاریو می‌باشند که حدود دو سوم از کل جمعیت کانادا در خود جای داده است. در چند سال اخیر، جمعیت کانادا به سمت غرب کشور متمایل شده است. ایالت های بریتیش کلمبیا و آلبرتا از این تغییر محل ،سود برده‌اند و رشد جمعیت بسیار خوبی داشته‌اند. کانادا بالاترین میزان پذیرش مهاجر را در جهان دارد.

دولت کانادا بنا به یکی از دلایل زیر با ورود مهاجران موافقت می کند:

- پیوستن به خانواده و اقوام نزدیک.
- مسائل بشردوستانه در مورد پناهندگانی که نیاز به اسکان مجدد دارند.
- دلایل اقتصادی و علمی.

## تحصیل در کانادا
کانادا در زمینه سیستم تحصیلات بر اساس گزارش OECD بالاترین کیفیت آموزشی دنیا را دارد. ۵ تا از معتبرترین مدرسه های بیزینس دنیا در کانادا قرار دارند.

> بیشتر بخوانید: [[canada-study|تحصیل در کانادا]]

## اقتصاد کانادا

کانادا همواره در لیست ۵ کشور برتر اقتصادی در گروه کشورهای جی ۷ بوده و در لیست کشورهای جی۲۰ بهترین کشور برای انجام بیزینس می‌باشد.

## کیفیت زندگی در کانادا

کانادا همواره در لیست ۱۰ کشور برتر از نظر کیفیت زندگی بوده است.

## محیط چند فرهنگی و بین‌المللی

کانادا سنت دیرینه در زمینه چند فرهنگی بودن دارد و بیشترین تعداد زبان در دنیا در در کانادا صحبت می‌شود. همچنین بیشترین فستیوال‌ها و جشن‌ها در کانادا برگزار می‌شود.

## کشور دو زبانه 

همه چیز در کانادا دو زبانه است، از فرهنگ گرفته تا تاریخ و قوانین و سیستم آموزشی. کانادا کشوری است که به زبان‌ها اهمیت می‌دهد و هر فردی در کانادا می‌تواند در عین حال که زبان خود را حفظ می‌کند یکی از زبان های انگلیسی و فرانسوی را یاد گرفته و در محیط های عمومی استفاده کند.

## فرهنگ کانادا

اگر شهر های بزرگ با فرهنگ اجتماعی قوی را دوست دارید و علاقه به گالری و موزه دارید می‌توانید در کانادا به آن‌ها دست پیدا کنید. اگر هم به جوامع کوچکتر علاقه مندید باز می‌توانید در کانادا براحتی زندگی کنید. برای بدست آوردن تجربه کانادایی می‌توانید حتی با خانواده کانادایی زندگی کنید.

## آب و هوای کانادا

بیشتر مردم دنیا تصور می‌کنند که کانادا بسیار سرد و برفی است. با اینکه بیشتر مساحت کانادا در مناطق شمالی و سردسیر واقع شده است اما اکثریت کانادایی‌ها در مناطق جنوبی که آب و هوای معتدلتری دارند زندگی می‌کنند.

در برخی از شهرهای کانادا بخصوص شهرهایی که دور از ساحل هستند، دمای هوا در فصل زمستان بسیار سرد می‌شود. جریان هوای گرمی که از اقیانوس آرام می‌وزد، باعث بارش باران بیشتر نسبت به برف در مناطق ساحلی می‌شود. این در حالی است که بارش برف در مناطق دور از ساحل و داخلی کانادا بیشتر است. بیشتر قسمت‌های کانادا نیز هوای گرمی را (اغلب تا ۳۰ درجه سانتیگراد) در فصل تابستان تجربه می‌کنند.

> بیشتر بخوانید: [[canada-weather|آب و هوای کانادا]]

## طبیعت کانادا

کانادا با سه اقیانوس هم مرز است. هزاران دریاچه و رودخانه در کانادا وجود دارد. همچنین از آب و هوای سرد تا آب و هوای معتدل و جنگل و کوه و سواحل در کانادا وجود دارد. همچنین می‌توانید پارک های ملی کانادا را در این کشور را بگردید و لذت ببرید.

> بیشتر بخوانید: [[canada-nature-tourism|طبیعت و جاذبه های گردشگری کانادا]]

## نقشه کشور کانادا

![[Pasted image 20240724065349.png]]

> اگر قصد تحصیل و زندگی در این کشور پهناور و زیبا را دارید، با کارشناسان خبره که سال‌ها در این کشور زندگی و کار و تحصیل کرده‌اند مشورت کنید تا از تجربیات آن‌ها بهره مند شوید. [[canada-assessment-form|فرم ارزیابی تحصیل در کانادا]]

## سوالات متداول درباره کانادا

کانادا به چه چیزی شهرت دارد؟ 
کشور کانادا به ورزش هاکی، شیره افرا و سرمای سوزان زمستان‌های آن شناخته می‌شود.

غذای ملی کانادا چیست؟
پوتین غذای ملی کانادا محسوب می‌شود که از سیب زمینی سرخ شده، پنیر و سس گریوی تشکیل شده است.

آیا تحصیل در کانادا رایگان است؟
مدارس ابتدایی تا متوسطه دولتی در کانادا رایگان هستند. با این حال هزینه تحصیل در دانشگاه‌های کانادا به نسبت سایر کشورهای انگلیسی زبان همچون آمریکا و استرالیا بسیار ارزانتر است.

۵ حقیقت درباره کانادا چیست؟
1. جمعیت کانادا در سال ۲۰۱۲ حدود ۳۵ میلیون نفر بوده است.
2. پایتخت کانادا اتاوا است.
3. شهرهای بزرگ و مهم کانادا، تورنتو، مونترال، ونکوور، ادمونتون و کلگری می‌باشند.
4. انگلیسی و فرانسوی ۲ زبان رسمی کانادا هستند.
5. کانادا دومین کشور وسیع دنیا پس از روسیه است.

آیا زندگی در کانادا هزینه بر است؟
زندگی در برخی از شهرهای بزرگ کانادا به نسبت سایر شهرهای این کشور می‌تواند هزینه بر باشد. با این حال دانشجویان می‌توانند در شهرهای بزرگ کانادا [[canada-student-work|حین تحصیل مشغول به کار شوند]] ، کسب درآمد کنند و بخش قابل توجهی از مخارج زندگی خود را تامین کنند. برای اطلاعات بیشتر به صفحه هزینه تحصیل در کانادا مراجعه کنید.

ریشه نام کانادا از کجا است؟
کلمه کانادا (Canada) برگرفته از کلمه کاناتا (kanata) به معنی روستا یا توافق است.

مزایای کشور کانادا چیست؟
1. کشور کانادا از طبیعت بسیار زیبایی برخوردار است.
2. شهرهای آن پاک و کیفیت زندگی در آن‌ها بالا است.
3. کانادا کشوری صلح طلب و با بسیاری از کشورها در صلح است.
4. کانادا بیشترین منابع آب شیرین را در اختیار دارد.
5. نرخ جرم و جنایت در این کشور پایین است.
6. مردم این کشور با ادب و ارتباط با آن‌ها راحت است.
7. یکی از بهترین سیستم های آموزشی در جهان، [[canada-edu-system|سیستم آموزشی کانادا]] می باشد.
8. اقتصاد این کشور از ثبات بالایی در سطح جهان برخوردار است.
9. کانادا کشوری مهاجرپذیر است و مقصد محبوبی نیز برای گردشگران است.
10. [[canada-universities|دانشگاه‌های کانادا]] از رتبه بالا و شهریه‌های به نسبت پایین برخوردارند.

آیا کانادا کشور امنی است؟
کانادا کشوری بسیار امن است و نرخ جرایم در آن بسیار کم است. کانادا هشتمین کشور امن جهان می باشد.

بهترین زمان سفر به کانادا چه زمانی است؟
به صورت کلی کانادا کشوری چهار فصل به خصوص درمناطق پرجمعیت و نواحی مرزی آن با آمریکا است. از آن جا که کانادا کشوری پهناور است، آب و هوا در غرب و شرق آن متفاوت است. اما به صورت کلی بهترین زمان برای سفر به کانادا ماه جولای و آگوست می باشد که هوا در این دو ماه بسیار مطلوب است.

مذهب کشور کانادا چیست؟
اکثر مردم کانادا کاتولیک و پروتستان (مسیحی) هستند. همچنین مسلمانان در کانادا ۳.۲ درصد از جمعیت کانادا را تشکیل می دهند.

انعام در کانادا چگونه است؟
در کانادا، انعام در صورتحساب لحاظ نمی شود. با این وجود در کانادا رسم بر این است که به کارکنان ۱۵ درصد از مجموع صورتحساب را به عنوان انعام بدهید. می توانید انعام را روی میز بگذارید و یا مستقیما به پیشخدمت بدهید.


آیا کانادا تغییر ساعت دارد؟
بله تغییر ساعت هم در نیمه اول سال و هم در نیمه دوم سال، در بیشتر مناطق کانادا و نه همه مناطق آن اتفاق می‌افتد.
> بیشتر بخوانید: [[canada-time-change|تغییر ساعت در کانادا]]


---

![[country-canada#منوی کانادا|canada]]

