---
title: استان کبک
aliases:
  - استان کبک
tags:
  - note
date: 2024-07-21
draft: false
direction: auto
---

کبک استانی پر جنب و جوش و چند فرهنگی است که با ترکیبی از مدرنیته آمریکای شمالی و جذابیت‌های اروپایی، به یکی از پرجاذبه‌ترین مقاصد تحصیلی و زندگی در جهان تبدیل شده است. استان کبک تجربه منحصر به فردی از تحصیل و زندگی را به همراه فرصتی برای فراگیری زبان فرانسه در اختیار دانشجویان بین‌المللی قرار می‌دهد.

هر ساله بیش از ۵۰,۰۰۰ دانشجو از سراسر جهان، کبک را برای تحصیل انتخاب می‌کنند. اگر شما هم قصد ادامه تحصیل در این استان را دارید، با صرف کمی وقت این مقاله را مطالعه کنید. ما در این مقاله به تمامی سؤالات شما درباره تحصیل در استان کبک پاسخ داده‌ایم.


پایتخت استان: کبک سیتی
جمعیت: ۸.۸ میلیون نفر
میانگین هزینه زندگی در ماه: ۱٬۶۰۰ دلار
بهترین شهرهای دانشجویی: مونترال، لاوال، کبک سیتی
جمعیت دانشجویان بین‌المللی: بیش از ۶۰٬۰۰۰

## مزایای تحصیل در استان کبک

- **هزینه تحصیل ارزان**

هزینه تحصیل در کبک در مقایسه با سایر استان‌های کانادا ارزان‌تر است. برای مثال شهریه لیسانس در استان انتاریو حدود ۴۰,۷۲۴ دلار است، در حالیکه در کبک حدود ۲۶,۱۴۷ دلار است.

-  **هزینه‌های ارزان زندگی**

هزینه تحصیل دانشجویان بین‌المللی در اکثر شهرهای کبک کمتر از میانگین ملی است. ۱۱ شهر از ۲۰ شهر ارزان کانادا، در استان کبک واقع شده‌اند.

- **امکان تحصیل به دو زبان انگلیسی و فرانسوی**

فرانسه زبان رسمی کبک است و ساکنان آن به دو زبان انگلیسی و فرانسه صحبت می‌کنند. دانشجویان می‌توانند انتخاب کنند به یکی از این دو زبان تحصیل کنند و در عین حال یک زبان جدید هم یاد بگیرند.

- **زندگی مدرن در طبیعتی زیبا**

استان کبک مناظر طبیعی خیره‌ کننده‌ای را مانند هزاران دریاچه و آبراه، کوه‌ها و تپه‌های باشکوه و پارک‌های استانی، در خود جای داده است.

## رنکینگ دانشگاه‌های کبک

بر اساس رده‌بندی دانشگاه‌ها توسط سایت یو اس نیوز (U.S News) در سال ۲۰۲۱، دانشگاه‌های کبک در سطح جهانی و کشوری، رتبه‌های زیر را کسب کردند:

| دانشگاه                        | رتبه کشوری | رتبه جهانی |
| ------------------------------ | ---------- | ---------- |
| دانشگاه مک گیل                 | ۳          | ۵۱         |
| دانشگاه مونترال                | ۶          | ۱۵۱        |
| دانشگاه لاوال                  | ۱۴         | ۳۵۴        |
| دانشگاه کنکوردیا               | ۲۱         | ۶۵۷        |
| دانشگاه کبک مونترال            | ۲۳         | ۶۹۶        |
| دانشگاه شربروک                 | ۲۴         | ۸۰۴        |
| بیزنس اسکول اچ آی سی مونترال   | ۳۲         | ۸۶۳        |
| دانشگاه کبک چیکوتیمی           | ۳۵         | ۹۹۳        |
| دانشگاه تلوک                   | ۳۷         | ۱۰۶۸       |
| دانشگاه پلی تکنیک مونترال      | ۳۹         | ۱۱۲۴       |
| دانشگاه تکنولوژی عالی (ETS)    | ۴۰         | ۱۱۵۲       |
| دانشگاه ترویس ریورز            | ۵۸         | ۱۶۹۰       |
| دانشگاه بیشاپ                  | ۶۲         | ۱۹۴۹       |
| دانشگاه ریموسکی کبک            | ۶۹         | ۲۴۹۰       |
| دانشگاه کبک اوتاوایس           | ۷۱         | ۲۹۷۸       |
| دانشگاه آبیتیبی تمیسکامینگ کبک | ۷۴         | ۳۶۴۱       |

## لیست دانشگاه‌های کبک
دانشگاه مک گیل
دانشگاه مونترال
دانشگاه لاوال
دانشگاه کنکوردیا
دانشگاه کبک مونترال
دانشگاه شربروک
بیزنس اسکول اچ ای سی مونترال
دانشگاه کبک چیکوتیمی
دانشگاه تلوک
دانشگاه پلی تکنیک مونترال
دانشگاه تکنولوژی عالی (ETS)
دانشگاه ترویس ریورز
دانشگاه بیشاپ
دانشگاه ریموسکی کبک
دانشگاه کبک اوتاوایس
دانشگاه  آبیتیبی تمیسکامینگ کبک
دانشگاه لاوال، دانشکده اف اس ای
پرطرفدارترین‌ها: دانشگاه مک گیل، دانشگاه مونترال، دانشگاه لاوال، دانشگاه کنکوردیا


## لیست کالج‌های کبک
کالج داوسون / Dawson College
کالج وانیر / Vanier College
کالج لاسال / LaSalle College
سژپ گارنو / Cégep Garneau
دانشکده ملی مدیریت دولتی / École nationale d’administration publique 
سژپ دو سنت فوی / Cégep de Sainte-Foy
مؤسسه ملی تحقیقات علمی / Institut national de la recherche scientifique
کالج خصوصی مریسی / Mérici collégial privé
کالج شامپلین، سنت لارنس / Champlain College, St. Lawrence
کالج بارت / Collège Bart
کنسرواتور موسیقی کبک / Conservatoire de musique du Québec à Québec
کالج سی دی آی کبک / Collège CDI – Québec
کالج مورین / Morrin College
مدرسه الهیات انجیلی کبک / École de théologie évangélique du Québec
کالج مونت مورنسی / Montmorency College
کالج اهونتسیک / Collège Ahuntsic
سژپ مری ویکتورن / Cégep Marie Victorin
کالج لیونل گرولکس / Collège Lionel-Groulx
کالج جان ابوت / John Abbott College
سژپ مونترال قدیم / Cégep du Vieux Montréal
سژپ سنت لوران / Cégep de Saint-Laurent
کالج ادوارد – مونپتیت / Édouard-Montpetit College
کالج میسناو / Collège de Maisonneuve
کالج بویز-دو-بولوین / Collège Bois-de-Boulogne
سژپ ترویس ریورز / Cégep de Trois-Rivières
سژپ آندره – لارندو / Cégep André-Laurendeau
کالج رزمونت / Rosemont College
سژپ سنت – جروم / Cégep de Saint-Jérôme
کالج ژان – دو – بریبف / Jean-de-Brébeuf College
دانشکده ملی پلیس کبک / École nationale de police du Québec
سژپ شربروک / Cégep De Sherbrooke
مؤسسه گردشگری و هتلداری کبک / Institut de tourisme et d’hôtellerie du Québec
کالج ماریانوپلیس / Marianopolis College
سژپ سنت – هایسینث / Cégep de Saint-Hyacinthe
سژپ لویز / Cégep de Lévis
سژپ ریموسکی / Cégep de Rimouski
سژپ پاوکاتیر / Cégep de La Pocatière
سژپ دی لوتاوی / پردیس گابریل – روی / Cégep de l’Outaouais, Campus Gabrielle-Roy
کالج دلما / Collège d’Alma
سژپ دی تتفورد / Cégep De Thetford
کالج استانستد / Stanstead College
سژپ هریتیج / CEGEP Heritage College


## پذیرش گرفتن از کدام دانشگاه‌های کبک راحت‌تر است؟

دانشگاه کنکوردیا
ورود به دانشگاه کنکوردیا با نرخ پذیرش ۷۸.۲% است، نسبتاً ساده است. این بدان معناست که از هر ۱۰۰ متقاضی، حدود ۷۸ نفر در این دانشگاه پذیرفته می‌شوند.

دانشگاه لاوال
نرخ پذیرش دانشگاه لاوال ۵۹٪ است و ۴۳,۰۰۰ دانشجو نیز در این دانشگاه تحصیل می‌کنند.

دانشگاه شربروک
برای گرفتن پذیرش از دانشگاه شربروک لزوماً نباید با دیگران رقابت کنید و فقط کافی است شرایط پذیرش را برای ثبت‌نام داشته باشید.

## هزینه تحصیل در استان کبک
شهریه مؤسسات آموزشی کبک با توجه به مؤسسه آموزشی، مقطع و رشته تحصیلی متفاوت است. در این قسمت به میانگین شهریه در مؤسسات آموزشی مختلف استان اشاره شده است.

بیشتر بخوانید: [[canada-ed-tuition|هزینه تحصیل در کانادا]]

## بورسیه‌های تحصیلی استان کبک
دانشجویان بین‌المللی با تحصیل در استان کبک می‌توانند از انواع بورسیه‌هایی که توسط دولت استانی، دانشگاه‌ها و سایر نهادها و مؤسسات اعطا می‌شود، استفاده کنند. در این قسمت چندین بورسیه استانی کبک را معرفی کرده‌ایم.

### بورسیه‌های شایستگی کبک (Quebec Merit Scholarships for International Students)
بورسیه‌های شایستگی کبک به دانشجویان دانشگاه‌، مؤسسات فنی و حرفه‌ای و کالج تعلق می‌گیرد. دانشجویان با استفاده از این بورسیه می‌توانند از مزایایی مانند کمک‌هزینه تحصیلی، معافیت از شهریه و بیمه درمانی کبک (RAMQ) بهره‌مند شوند.

- مبلغ بورسیه دانشگاه‌ها
	- برنامه‌های پژوهشی دکترا: ۲۵,۰۰۰ دلار در سال (حداکثر تا ۳ سال و قابل تمدید تا ۱۲ ماه)
	- برنامه‌های پست دکترا: ۳۵,۰۰۰ دلار (۱ ساله و غیر قابل تمدید)
	- دوره‌های پژوهشی کوتاه‌مدت: ۳,۰۰۰ دلار در ماه (حداکثر تا ۴ ماه)
 - مبلغ بورسیه کالج‌ها: ۱۴,۰۰۰ دلار
- مبلغ بورسیه مؤسسات فنی و حرفه‌ای: ۱۴,۰۰۰ تا ۲۶,۰۰۰ دلار

### بورسیه گستون میرون (Gaston-Miron bursary)
این بورسیه به دانشجویان فوق لیسانس اجازه می‌دهد تا یک دوره کارآموزی تحقیقاتی در ادبیات و فرهنگ کبک را تکمیل کنند.

مبلغ این بورسیه ۵,۰۰۰ دلار است. اما دانشجویانی که زیر نظر محققان منتخب کار می‌کنند، می‌توانند یک بورسیه تحصیلی اضافی به ارزش ۱۵,۰۰۰ دلار نیز دریافت نمایند.

علاوه بر بورسیه‌های استانی، دانشگاه‌ها و مؤسسات آموزشی کبک هم بورسیه‌هایی را به دانشجویان بین‌المللی اعطا می‌کنند. برای اطلاع از شرایط این بورسیه‌ها باید به سایت دانشگاه مراجعه کنید.

نکته: قبل از اینکه برای بورسیه‌های کبک درخواست دهید، ابتدا تحقیق کنید که آیا برای دریافت بورسیه مورد نظر واجد شرایط هستید یا خیر. زیرا بسیاری از بورسیه‌ها به دانشجویان بین‌المللی تعلق نمی‌گیرد.

بیشتر بخوانید: [[canada-scholarship|بورسیه تحصیلی کانادا]]

## آمار ویزاهای تحصیلی استان کبک

در جدول و نمودار زیر، تعداد استادی پرمیت‌های صادر شده برای دانشجویان خارجی که استان کبک را برای تحصیل انتخاب کرده‌اند را به تفکیک هر دوره تحصیلی مشاهده می‌کنید.

| مقطع                 | ۲۰۱۷   | ۲۰۱۸   | ۲۰۱۹   | ۲۰۲۰   | ۲۰۲۱   | ژانویه تا فوریه ۲۰۲۲ |
| -------------------- | ------ | ------ | ------ | ------ | ------ | -------------------- |
| ابتدایی تا متوسطه    | ۳,۵۷۰  | ۳,۹۶۰  | ۵,۴۱۰  | ۳,۷۰۰  | ۶,۰۵۰  | ۶۹۰                  |
| دانشگاه و کالج       | ۲۹,۵۱۵ | ۳۴,۵۶۰ | ۴۴,۵۸۵ | ۳۳,۱۱۰ | ۵۰,۹۰۰ | ۶,۴۱۵                |
| سایر دوره‌ها         | ۵,۱۰۰  | ۵,۶۱۵  | ۶,۹۵۰  | ۵,۵۸۰  | ۵,۷۳۰  | ۸۹۵                  |
| دوره تحصیلی ذکر نشده | ۱۵     | ۲۰     | ۱۵     | ۱۵     | ۱۰     | —                    |
| مجموع                | ۳۷,۹۶۵ | ۴۳,۹۵۵ | ۵۶,۷۶۵ | ۴۲,۱۶۰ | ۶۲,۴۵۵ | ۸,۰۰۰                |

## زندگی دانشجویی در استان کبک

کبک مکانی دوستانه و امن، با استانداردهای بالای زندگی است. نرخ پایین جرم و جنایت، امکانات عالی برای سلامت دانشجویان، و مدارسی که بر امنیت دانشجویان متمرکزند، این استان را به مکانی ایده‌آل برای تحصیل تبدیل کرده است.

در این قسمت برای آشنایی بیشتر شما با زندگی دانشجویی در کبک، ۳ فاکتور مهم را از قبیل بیمه دانشجویی، حمل و نقل دانشجویی و اسکان دانشجویی معرفی می‌کنیم.

### اسکان
دانشجویان استان کبک می‌توانند در خوابگاه‌های پردیس دانشگاه یا خارج از پردیس دانشگاه و یا اجاره آپارتمان و سوئیت اقامت کنند.

### حمل و نقل
دانشجویان بین‌المللی می‌توانند از خدمات حمل و نقل عمومی مانند اتوبوس و قطار در شهرهای بزرگ کبک استفاده کنند. سرویس‌هاس اتوبوس شهری کبک توسط شرکت‌های زیر عرضه می‌شوند:

- primarily Orléans Express
- Intercar
- Maheux and Limocar

جالب است بدانید که در کبک اتوبوس‌ها هنوز هم Voyageur نامیده می‌شوند که نام یکی از شرکت‌های اسبق است که دیگر وجود ندارد. Gare d’autocars de Montréal تنها پایانه اتوبوسرانی بین‌شهری مونترال است که دارای مسیرهای رفت و آمد بین اکثر شهرهای کانادا و آمریکا است.

سرویس‌هاس حمل و نقل عمومی استان کبک

- سرویس حمل و نقل STM در مونترال، متشکل از ۱۲۷ مسیر رفت و آمد در روز و ۲۳ مسیر در شب
- سرویس حمل و نقل Exo در مونترال بزرگ
- سرویس حمل و نقل RTC در کبک سیتی
- سرویس حمل و نقل MRC de Joliette در ژولیت
- سرویس حمل و نقل STO در گاتینو
- سرویس حمل و نقل STL در لاوال
- سرویس حمل و نقل RTL در لانگوئل
- سرویس حمل و نقل STS در شربروک

شهر مونترال یک شبکه مترو هم دارد که سرویس‌هایی مانند اتوبوس و قطار را ارائه می‌دهد. نمی‌توانیم از متروی مونترال صحبت کنیم و اشاره‌ای به شهر زیرزمینی مونترال نکنیم. این شهر زیرزمینی از بیش از 30 کیلومتر راهرو بین ۱۰ ایستگاه مترو تشکیل شده است و امکان دسترسی به هزاران کسب و کار و ساختمان‌های عمومی را می‌دهد.

دانشجویان کبک می‌توانند از طریق کارت هوشمند اوپوس (Opus)، برای استفاده از وسایل نقلیه از تخفیف بهره‌مند شوند. کرایه معمولی وسایل نقلیه ۹۰ دلار است که با استفاده از این کارت به ۵۴ دلار کاهش می‌یابد. 

لازم به ذکر است دانشجویان کبک می‌توانند از سایر وسایل نقلیه مانند خودرو، موتور، تاکسی، دوچرخه و قایق هم برای رفت و آمد استفاده کنند. 

### بیمه دانشجویی

دانشجویان بین‌المللی استان کبک، به صورت خودکار توسط مؤسسه آموزشی خود برای طرح بیمه درمانی کبک (RAMQ) ثبت‌نام می‌شوند.

چنانچه دانشجویان به هر دلیلی واجد شرایط دریافت بیمه درمانی کبک نباشند، باید برای مدت زمان اقامت خود در کبک بیمه خصوصی بخرند.

برای کسب اطلاعات بیشتر می‌توانید به صفحه بیمه خدمات درمانی کانادا مراجعه کنید.




---

![[country-canada#منوی کانادا|canada]]



