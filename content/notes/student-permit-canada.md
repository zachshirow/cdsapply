---
title: ویزای دانشجویی کانادا
aliases:
  - ویزای دانشجویی کانادا
tags:
  - note
date: 2024-06-01
draft: true
---


**در این مقاله به جزئیات ویزای دانشجویی و مجوزهای تحصیلی می پردازیم.**

**ویزای تحصیلی کانادا چیست؟**

ویزای دانشجویی کانادا به فردی که آن را دارد اجازه می دهد تا تحصیل خود را در کانادا آغاز کند. ویزا برای دانشجویان اساساً مانند ویزای ویزیتوری کانادا یا مجوز سفر الکترونیکی (ETA) است، اما دانشجو به مجوز تحصیل یا Study Permit نیز نیاز دارد. بنابراین ویزای تحصیلی کانادا ترکیبی از ویزای ویزیتوری و مجوز تحصیل است.ویزای تحصیلی کانادا به شما این امکان را می دهد که تحصیلات خود را در کانادا در موسسات آموزشی تعیین شده (DLI) شروع کنید. مجوز تحصیل به شما این امکان را می دهد که تا پایان برنامه خود در کانادا بمانید و در برخی موارد تا زمانی مشغول تحصیل هستید و یا پس از فارغ التحصیلی کار کنید. برای ویزای تحصیلی کانادا، باید شرایط زیر را داشته باشید:

-همیشه درموسسه آموزشی که دارای  DLI است ثبت نام کنید.

-برای تکمیل دوره تحصیلی خود تلاش کنید.

-شرایط ویزای دانشجویی را دارا باشید.

-در صورت عدم رعایت شرایط ویزای دانشجویی، تحصیل را متوقف کنید.

-پس از اتمام مجوز تحصیل خود، فوراً کانادا را ترک کنید.

مجوز تحصیل به شما اجازه نمی دهد که اسناد صادر شده توسط کانادا یا مزایای دولت کانادا مانند مزایای سلامتی را دریافت کنید اما مسیر آسان تری را برای شما ایجاد می کند تا بتوانید برای شهروندی کانادا درخواست دهید.

**موسسه آموزشی تعیین شده چیست؟**

همانطور که گفته شد، تنها در صورتی می توانید ویزای دانشجویی کانادا را دریافت کنید که در یک موسسه آموزشی تعیین شده (DLI) ثبت نام کرده باشید. کالج ها و یا دانشگاه هایی دارای  DLI به کالج ها و یا دانشگاه هایی گفته میشود که توسط دولت استانی یا منطقه ای تایید شده اند تا دانشجویان بین المللی بگیرند.توجه داشته باشید که تمام مدارس ابتدایی و متوسطه که در کانادا هستند به طور پیش فرض دارای DLI هستند. بسیاری از دانشگاه ها  یا مؤسسات آموزشی دیگری وجود دارند که دارای DLI نیستند: توصیه میشود به هیچ وجه در چنین موسات آموزشی ثبت نام ننمایید.

**برای بررسی اینکه آیا یک دانشگاه یا موسسه آموزشی** **DLI** **است یا خیر، از ما راهنمایی بخواهید.**

اگر در حین تحصیل، کالج و یا دانشگاه وضعیت DLI خود را از دست بدهد باید در موسسه جدیدی که DLI است ثبت نام کنید تا بتوانید مجوز تحصیلی جدید دریافت کنید.

**چه کسی به مجوز تحصیل در کانادا نیاز دارد؟**

همه دانشجویان بین المللی که می خواهند در کانادا تحصیل کنند و برای ورود به کانادا به ویزای  نیاز دارند و باید ویزای دانشجویی و مجوز دریافت کنند.