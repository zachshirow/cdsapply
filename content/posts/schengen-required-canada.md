---
title: آیا داشتن ویزای شینگن برای اخذ ویزای کانادا الزامی است؟
aliases:
  - آیا داشتن ویزای شینگن برای اخذ ویزای کانادا الزامی است؟
tags:
  - post
date: 2024-07-09
draft: false
direction: auto
---

این پرسش یکی از رایجترین سؤالاتی است که کارشناسان اجرایی ویزای کانادا با آن مواجه هستند و متأسفانه به دلیل دانش ناکافی و یا دلایل سودجویانه اطلاعاتی در اختیار متقاضی قرار میدهند که طولانی شدن مسیر و حتی به مخاطره افتادن کل روند اخذ ویزای کانادا را موجب میشود. 

## عوامل مؤثر در اخذ ویزای کانادا

عوامل متعددی درنتیجه بخش بودن یک پرونده ویزای مولتی کانادا مؤثر است. 

- تمکن مالی
- برنامه سفر دقیق
- دعوت نامه
- سابقه سفر
- تکمیل دقیق و شفاف فرم درخواست ویزا پیوندهای خانوادگی در کشور مبدأ
- شغل
- افسر مهاجرت

اگرچه در نهایت این آفیسر پرونده خواهد بود که سرنوشت یک پرونده را مشخص میکند اما مواردی همچون سابقه سفر یا (Travel History) که موضوع بحث این نوشتار است یکی از مهمترین مواردی است که سرنوشت یک پرونده درخواست ویزا را تعیین می کند. در واقع تعداد ویزاهای موجود در پاسپورت یک فرد بیانگر سابقه سفر و یا به بیان دیگر قدرت پاسپورت وی خواهد بود. 

## سابقه سفر برای ویزای کانادا 

همان طور که اشاره شد هر چه تعداد برچسب های ویزا در یک پاسپورت بیشتر باشد آن پاسپورت قوی تر شده و نشان دهنده سابقه سفر بالای متقاضی خواهد بود یکی از اصطلاحات رایج در خدمات ویزا و وقت سفارت پاسپورت سفید است. پاسپورت سفید اصطلاحا به گذرنامه ای اطلاق میشود که هیچ مهر و یا برچسب ویزایی در آن درج نشده .باشد طبعاً دارنده همچنین پاسپورتی از فاکتور تعیین کننده سابقه سفر برای اخذ ویزای کشور کانادا محروم بوده و شانس وی برای اخذ ویزا بسیار پایین خواهد آمد. 

واقعیت این است که بر اساس اطلاعات مندرج در وب سایت رسمی سفارت کانادا در خصوص مدارک مورد نیاز برای صدور ویزای هیچ الزامی در خصوص ویزای شینگن وجود ندارد و این باور اشتباه دایر بر اینکه برای اخذ ویزای مولتیپل کانادا باید ویزای شنگن داشت از اساس وجهه قانونی ندارد اما همان طور که پیش تر اشاره کردیم سابقه سفر یکی از تعیین کننده ترین عوامل در مجاب کردن افسر پرونده برای صدور ویزا خواهد بود و همچنین ویزای شینگن یکی از ویزاهای با ارزش محسوب میشود. 

## ویزاهای ارزشمند برای اخذ ویزای کانادا کدام اند؟

علاوه بر ویزای شینگن، ویزای انگلیس، ویزای آمریکا، ویزای استرالیا، و ویزای ژاپن از ارزش و اعتبار بسیار زیادی برخوردار هستند و الصاق برچسب هر یک از آنها در گذرنامه عیار و اعتبار ویژه ای به پاسپورت میدهد. وجود هر یک از این ویزاها در پاسپورت دلیلی محکم بر سابقه سفر خواهد بود و آفسیر پرونده را به این جمع بندی میرساند که متقاضی ویزای کشور کانادا اهل سفر است و پیش از پایان مهلت اعتبار ویزا به کشور خود بازخواهد گشت.

