---
title: اقامت پس از تحصیل در کانادا از طریق اکسپرس انتری
aliases:
  - اقامت پس از تحصیل در کانادا از طریق اکسپرس انتری
tags:
  - post
  - اقامت
  - ویزا
date: 2024-07-07
draft: false
direction: auto
---

یکی از مهمترین سیستم مهاجرتی کانادا [[canada-express-entry|اکسپرس انتری]] است که بیشتر متناسب با شرایط دانشجویان است. 

در این روش افراد بر اساس معیارهای از پیش تعیین شده بررسی و امتیاز بندی میشوند. افرادی که امتیاز بین 440 الی 500 را دریافت کنند شامل این سیستم میشوند و دعوتنامه دریافت میکنند. البته گاها دیده شده افرادی که با امتیاز 300 نیز دعوتنامه دریافت کرده اند.

به خاطر داشته باشید قرعه کشی هر دو هفته یکبار صورت میگیرد و هر استان معیارهای خاص خود را دارد. افرادی که از این طریق پذیرفته میشوند 60 روز کاری فرصت دارند تا مدارک خود را جمع آوری کنند و درخواست خود را ارائه کنند. از آنجایی که هدف اکسپرس اینتری جذب افراد با علم و دانش بالا و توانایی و مهارت آنها در انجام کارها است یک فرصت بی نظیر برای دانشجویانی است که می خواهند پس از تحصیل در کانادا بمانند.

شرایطی مانند سن، جنسیت، تحصیلات تجربه کاری تسلط بر زبان و... معیارهایی هستند که سبب میشود امتیاز بیشتری کسب کنید.

طبق بررسیهای انجام شده و نتایج به دست آمده در سه ماه اول سال ۲۰۲۱ تعداد ۴۴ هزار دعوتنامه صادر شده که میتواند خبر خوب برای کسانی باشد که در این سیستم وارد شده و قصد اقامت دائم کانادا را دارند. این رقم به نوعی رکوردشکنی در طول تاریخ اکسپرس اینتری به حساب می آید.

اگر دوره تحصیلی خود را در کانادا سپری کرده باشید علی الحساب ۳۰ امتیاز را برای خودتان جمع کرده اید.

برنامه های تحت پوشش اکسپرس اینتری شامل موارد ذیل است: 

- کلاس تجربه کانادایی

کلاس تجربه کانادایی که به اختصار CEC گفته میشود به افرادی که حداقل یک سال تجربه کار در کانادا را داشته باشند کمک میکند تا اقامت تحصیلی خود را به اقامت دائم تبدیل کنند. پس از آنکه دوره تحصیلی خود را به پایان رساندید یک سال تجربه کار حرفه ای را در رزومه کاری خود ثبت کنید و سعی کنید بر زبان مسلط شده و مدرک آن را دریافت کنید.

- کلاس نیروی کار ماهر فدرال

کلاس نیروی کار ماهر فدرال یا همان FSWC به این معنی است که اگر پس از تحصیلات در کانادا موفق نشدید به عنوان یک نیروی کار ماهر سابقه کار حرفه ای برای خودتان کسب کنید اما در خارج از کشور کانادا تجربه کار حرفه ای داشته اید مدارک مورد نیاز را جمع آوری کنید و برای وارد شدن به اکسپرس اینتری اقدام کنید. 

در صورتی که فرد واجد شرایط اکسپرس اینتری نباشد، میتواند از برنامه مهاجرتی کارفرما محور استفاده کنید. البته این روش مناسب دانشجویان ایرانی نیست. 

دولت کانادا برای جذب نیروی متخصص و افراد ماهر از میان دانشجویان بین المللی سیاست هایی را تدوین کرده که افراد به آسانی بتوانند اقامت کانادا را دریافت کنند.

