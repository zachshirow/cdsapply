---
title: بیومتریک چیست؟ کجا بیومتریک بدهیم؟
aliases:
  - بیومتریک چیست؟ کجا بیومتریک بدهیم؟
tags:
  - post
  - ویزا
date: 2024-07-09
draft: false
direction: auto
---

## بیومتریک

بیومتریک عکس دیجیتال از صورت و انگشت نگاری دیجیتال هر ۱۰ انگشت دست میباشد. اطلاعات بیومتریک در سیستم اداره مهاجرت کانادا ثبت خواهد شد. هر زمانی که به کانادا مهاجرت یا مسافرت
میکنید، افسر مرزی چهره ی شما را با عکس ثبت شده در سیستم بیومتریک مقایسه خواهد کرد تا مطمئن شود متقاضی ویزا و کسی که در مرز حضور دارد یک شخص هستند. همچنین از انگشت نگاری میتوانند برای بررسی پیشینه ی متقاضی استفاده کنند. 

چنانچه سن متقاضی کمتر از ۱۴ سال یا بیشتر از ۸۰ سال باشد، نیازی به بیومتریک نخواهد بود. 

شرکت خصوصی به نام VFS Global با دولت کانادا جهت انجام بیومتریک قرارداد بسته است. 

این شرکت در چندین کشور دنیا شعبه دارد. این شعبه ها به اصطلاح جهت پردازش ویزا Visa Application Center یا وک VAC خوانده میشوند. علاوه بر آن در داخل خاک آمریکا تعداد متعددی مرکز به نام Application Support Center یا ASC وجود دارد که کارهای بیومتریک را هم انجام میدهد. برای ساکنان ایران در حال حاضر نزدیک ترین مراکز در آنکارا، استانبول، تفلیس، دبی، ابوظبی و ایروان قرار دارند.

