---
title: تحصیل در کانادا
aliases:
  - تحصیل در کانادا
tags:
  - post
date: 2024-07-09
draft: false
direction: auto
---

## تحصیل در کانادا با موسسه اعزام دانشجو کندو

دوست دارید کشوری که برای تحصیل انتخاب میکنید چه ویژگی هایی داشته باشد؟ مهاجر پذیر بودن تحصیل به زبان انگلیسی اجازه کار فول تایم برای همراه 10 تا 20 ساعت اجازه کار در دانشجو از مزیت های تحصیل در کانادا هستند. پس از تحصیل در کشور کانادا، شما اجازه دارید به مدت 2 تا 3 سال در کشور بمانید و به دنبال کار تخصصی مرتبط با رشته تحصیلی خود بگردید با داشتن یک سال سابقه کار تخصصی در کشور کانادا می توانید برای دریافت اقامت دائم اقدام کنید.

جالب است بدانید نرخ بیکاری در کشور کانادا در سال 2022 معادل 5.5 است. به زبانی ساده تر یعنی از بین هر 100 نفر فقط 5 نفر قادر به پیدا کردن کار تخصصی نبوده اند. در نتیجه نگران کار پس از تحصیل در کانادا نباشید. 

از دیگر ویژگی های مهم کانادا، امکان گرفتن تابعیت کانادا پس از ویزای تحصیلی است. به صورتی که شما با داشتن اقامت دائم این کشور و اشتغال به مدت 3 تا 5 سال در کانادا می توانید برای گرفتن تابعیت اقدام کنید. 

برای به دست آوردن اطلاعات تکمیلی درباره تحصیل در کانادا اقامت و اخذ تابعیت کانادا میتوانید با ما در ارتباط باشید. 

---


# تحصیل در کانادا

شرایط اخذ پذیرش و تحصیل در کانادا + بورسیه، ویزا و اقامت

کانادا به عنوان یکی از کشورهای پیشرفته و توسعه یافته دنیا بستر‌های مناسبی برای تحصیل دانشجویان خارجی فراهم کرده است. به طوری که در سال‌های اخیر مهاجرت تحصیلی به کانادا یکی از روش‌های اصلی مهاجرت به این کشور شده است.

هر ساله دانشجویان بسیاری از سراسر دنیا در آرزوی تحصیل در کانادا و بهره مندی از امکانات پیشرفته تحصیلی آن و همچنین گرفتن اقامت دائم، راهی این کشور پهناور می‌شوند.

اگر به فکر تحصیل در کانادا هستید اما اطلاعات کاملی در این زمینه ندارید، این مقاله راهنمای جامعی برای پاسخ به تمام سوالات تحصیلی شما است.


## چرا کانادا

- رتبه سوم از نظر بهترین مکان برای زندگی طبق گزارش سایت United Nations
- زیرساخت های پیشرفته در سطح جهانی
- مسیر آسان برای رسیدن به اقامت دائم کانادا برای خود و خانواده همراه

- پروسه سریع دریافت ویزای تحصیلی کانادا نسبت به دیگر کشورها
- دوره ها و رشته های تحصیلی بسیار و گوناگون
- سیستم آموزشی پیشرفته در سطح جهانی

- فرصت های تحقیقاتی نوآورانه و فراوان
- امکانات ورزشی در سطح المپیک در دانشگاه ها
- پیشرو در آموزش زبان

- امکان کار همزمان با تحصیل و تامین شهریه تحصیلی
- تحصیل مقرون به صرفه برای دانشجویان خارجی
- امکان دریافت بورسیه تحصیلی از دانشگاه ها

> **مشاوره** میتونه شما رو تو مسیر درست بندازه.  `رزرو وقت مشاوره تحصیلی`


## شرایط تحصیل در کالج‌ها و دانشگاه‌های کانادا

اگر بخواهیم خیلی ساده شرایط تحصیل در مراکز آموزشی کانادا را بیان کنیم در درجه اول باید معدل و نمره زبان مورد نیاز هر کالج یا دانشگاه را داشته باشید و در درجه بعدی در صورت اقدام برای مقاطع تحصیلات تکمیلی مانند کارشناسی ارشد و دکترای مبتنی بر پژوهش یا همان تز بیس، باید سابقه کار پژوهشی و تحقیقاتی داشته باشید.


### تحصیل کالج در کانادا
کالج‌ها مراکزی هستند که در آن‌ها سیستم آموزشی بیشتر عملی بوده و کمتر تئوری آموزش می‌دهند. با مدرک دیپلم می‌توان برای دوره‌های تحصیلی در کالج‌ها اقدام کرد.
- مدت زمان تحصیل: ۱ تا ۲ سال
- حداقل معدل: ۱۲ و بالاتر در دیپلم
- حداقل نمره زبان: آیلتس ۶ تا ۶.۵ یا معادل آن (امکان پذیرش مشروط وجود دارد)
[[canada-study-college|تحصیل در کالج های کانادا]]
### تحصیل کارشناسی در کانادا
تحصیل لیسانس در کانادا اولین سطح دانشگاهی است. البته تعدادی از کالج‌ها هم در استان‌های آلبرتا، بریتیش کلمبیا، و انتاریو مقطع لیسانس را ارائه می‌دهند.
- مدت زمان تحصیل: ۳ تا ۴ سال
- حداقل معدل: ۱۳ و بالاتر در دیپلم دبیرستان
- حداقل نمره زبان: آیلتس ۶.۵ یا معادل آن (امکان گرفتن پذیرش مشروط وجود دارد)
[[canada-study-bachelor|تحصیل لیسانس در کانادا]]
### تحصیل کارشناسی ارشد در کانادا
دوره‌های فوق لیسانس در کانادا معمولا برای کسب تخصص در رشته تحصیلی دوره لیسانس دنبال می‌شود که یا به صورت کورس محور و یا به صورت پژوهش محور برگزار می‌شوند.
- مدت زمان تحصیل: ۱ تا ۲ سال
- حداقل معدل: ۱۳ و بالاتر در لیسانس
- حداقل نمره زبان: آیلتس ۶.۵ یا معادل آن (امکان گرفتن پذیرش مشروط در برخی رشته‌ها وجود دارد)
[[canada-study-master|تحصیل فوق لیسانس در کانادا]]
### تحصیل دکتری در کانادا
تحصیل دکترا در کانادا پس از اتمام مقطع کارشناسی ارشد امکان پذیر است. رشته‌های دکترا معمولا پژوهش محور هستند و نیاز به تعیین استاد راهنما دارند.
- مدت زمان تحصیل: ۳ تا ۵ سال
- حداقل معدل: ۱۵ و بالاتر در فوق لیسانس
- حداقل نمره زبان: آیلتس ۶.۵ یا معادل آن
[[canada-study-phd|تحصیل دکتری در کانادا]]

## چطور از کالج‌ها و دانشگاه‌های کانادا پذیرش تحصیلی بگیرم؟


### دانشگاه‌های کانادا
در کانادا دانشگاه‌های خصوصی و دانشگاه‌های دولتی هر دو دانشجویان بین‌المللی را جذب می‌کنند. طبیعتاً نسبت به رنکینگ و رقابت، هر دانشگاه شرایط متفاوتی برای ورود دانشجویان وضع کرده است.

[[canada-universities|دانشگاه های کانادا]]

### کالج‌های کانادا
دوره کالج در کانادا مربوط به دوره‌هایی است که بیشتر روی آماده سازی متقاضی برای ورود به بازار کار تمرکز دارند. بنابراین کالج‌ها از نظر تئوری تمرکز کمتری روی دروس گذاشته و بیشتر به جنبه کاربردی و عملیاتی توجه می‌کنند.

[[canada-colleges|کالج های کانادا]]



## هزینه تحصیل در کانادا
هزینه‌های تحصیل در کانادا بسته به نوع دوره تحصیلی، مدت زمان تحصیل، شهر و موسسه آموزشی متفاوت است. برخی از هزینه‌های رایج به صورت میانگین در اینجا ذکر شده است.

[[canada-tuition|شهریه]]
۱۵ تا ۳۵ هزار دلار کانادا
در سال

[[canada-residency|محل اقامت]]
۵۰۰ تا ۲,۷۰۰ دلار کانادا
در ماه

[[canada-student-insurance|بیمه درمانی]]
۴۰ تا ۸۰ دلار کانادا
در ماه

[[canada-ed-application-visa-required-docs|ویزا و اقامت]]
۱۵۰ دلار کانادا
برای هر نفر

[[canada-ed-application|پذیرش و مدارک]]
۱۲۵ دلار کانادا

[[canada-edu-books-pamphlets|کتاب و جزوات آموزشی]]
۳۵ تا ۴۰ دلار کانادا
در ماه

[[canada-transportation|حمل و نقل شهری]]
۸۰ تا ۱۰۰ دلار کانادا
در ماه

[[canada-groceries|هزینه خوراک]]
۲۵۰ تا ۳۵۰ دلار کانادا
در ماه

[[canada-plane-ticket-travel|بلیط هواپیما و سفر در کانادا]]
۵۶ تا ۱۹۰ میلیون تومان
تا ونکوور


---


### شهریه تحصیل در کانادا
شهریه تحصیل در مراکز آموزشی کانادا بر حسب دوره تحصیلی، رشته تحصیلی و دانشگاه یا مرکز آموزشی متفاوت است. همچنین بر حسب اینکه آن مرکز آموزشی دولتی باشد یا خصوصی، روزانه باشد یا شبانه، باز شهریه‌های متفاوتی دارد. معمولا هزینه تحصیل در دانشگاه‌ها یا مراکز آموزشی خصوصی و یا شبانه بیشتر از مراکز آموزشی دولتی و روزانه است.
[[canada-tuition]]

### بورسیه تحصیلی کانادا
اگر سوالتان این است که «آیا می‌توان بورسیه تحصیلی کانادا را دریافت کرد؟» باید گفت بله و پاسخ مثبت است. گرفتن اسکالرشیپ تحصیلی یکی از راه‌های تحصیل رایگان یا کاهش شهریه تحصیلی در کانادا است که به دانشجویان خارجی هم تعلق می‌گیرد. البته گرفتن بورسیه تحصیلی کانادا راحت نیست و بیشتر به شرایط تحصیلی هر فرد بستگی دارد.
[[canada-scholarship]]

### هزینه زندگی در کانادا
حدود ۶۰٪ از هزینه زندگی کردن در کانادا را برای اجاره در نظر بگیرید. با در نظر گرفتن اجاره و هزینه خورد و خوراک در کانادا و سایر هزینه های جانبی مثل حمل و نقل، به طور میانگین برای شهرهای کوچک تر باید هزینه زندگی دانشجویی در کانادا را در حدود ماهیانه ۱۰۰۰ تا ۱۵۰۰ دلار و در شهرهای بزرگ تر ۱۵۰۰ تا ۲۵۰۰ دلار در نظر گرفت.
[[canada-living-cost]]

### تمکن مالی برای کانادا
شما باید حداقل توانایی ساپورت یک سال هزینه تحصیل و یک سال هزینه زندگی در کانادا را داشته باشید که به طور میانگین بین ۲۵ تا ۴۵ هزار دلار است. طبیعتا اگر متاهل هستید باید هزینه‌های همراهان را نیز برای یک سال محاسبه کنید.
[[canada-ed-visa-tamakkon]]


## دریافت ویزا و اقامت تحصیلی کانادا

به مهمترین بخش قصه دانشجو شدن در کانادا رسیدیم. ویزا! بله ویزای کانادا مهمترین و حساسترین بخش پروژه شماست. برای دریافت ویزای تحصیلی کانادا شرایطی لازم است که در مقالات زیر آن‌ها را توضیح داده‌ایم.

همچنین نیمی از دانشجویان بین‌المللی پس از فارغ‌التحصیلی در کانادا می‌ماند، مشغول به کار می‌شوند و اقامت دائم می‌گیرند. برای گرفتن اقامت دائم کانادا پس از تحصیل از چند روش فدرالی و استانی می‌توانید اقدام کنید که در ادامه مقاله آنها را توضیح می‌دهیم. 

### ویزای تحصیلی کانادا
برای دریافت ویزای تحصیلی کانادا شرایطی لازم است که در ادامه به آنها اشاره می‌کنیم:

- داشتن پذیرش از موسسات آموزشی کانادا
- ارائه تمکن مالی کافی
- نشان دادن تای و وابستگی کافی به کشور مبداء
- قانع کردن آفیسر برای بازگشت به کشور
- تکمیل مدارک و فرم‌ها
- عدم داشتن سوء پیشینه
- سالم بودن از لحاظ جسمی

[[canada-ed-application-visa-required-docs]]

### ویزای همراه کانادا
اگر جزو یکی از ۳ دسته زیر قرار بگیرید، شامل ویزای همراه تحصیلی کانادا به صورت توریستی یا کاری می‌شوید:

- همسر متقاضی یا دارنده‌ ویزای دانشجویی کانادا باشید؛
- فرزند وابسته متقاضی یا دارنده‌ ویزای دانشجویی کانادا باشید؛
- والدین متقاضی یا دارنده‌ ویزای دانش آموزی کانادا باشید؛

[[canada-companion-visa]]

## سوالات متداول

### آیا تحصیل در کانادا سخت است؟
پاسخ به این سوال بستگی به شرایط و توانایی‌های شما دارید. اگر در گذشته دانشجوی فعال و پرتلاشی بوده‌اید احتمالا در کانادا هم خواهید توانست بر مشکلات و سختی‌های درس خواندن غلبه کنید. یکی از فاکتورهای مهم داشتن مهارت زبانی خوب است. تمام دروس درسی در کانادا به زبان انگلیسی یا فرانسه تدریس می‌شوند. بنابراین اگر سطح زبانتان خوب نباشد، مشکلات برای شما بیشتر خواهد شد.

### کار دانشجویی همزمان با تحصیل در کانادا به چه صورت است؟
در کانادا امکان کار کردن همزمان با تحصیل وجود دارد و در هفته ۲۰ ساعت مجاز به کار دانشجویی هستید. البته در ایام تعطیل رسمی مانند تعطیلات تابستانی و یا تعطیلات سال نو امکان کار تمام وقت به صورت ۴۰ ساعت در هفته را دارید.

برای مثال، اگر برای کار دانشجویی که انجام می‌دهید ساعتی حداقل ۱۵ دلار دریافت کنید، مبلغ آن در یک ماه ۱,۲۰۰ دلار خواهد شد و اگر حداقل ۹ ماه در سال کار دانشجویی انجام دهید، مبلغ ۱۰,۸۰۰ دلار درآمد خواهید داشت که بخش زیادی از شهریه تحصیلی‌تان را پوشش می‌دهد.

اطلاعات بیشتر را در صفحه کار همزمان با تحصیل در کانادا بخوانید.

### کل پروسه مهاجرت تحصیلی کانادا چقدر طول می‌کشد؟
پروسه اخذ پذیرش تحصیلی کانادا ۲ تا ۴ ماه خواهد بود. پروسه ویزا هم ۲ تا ۴ ماه. البته این زمان بندی ها در بهترین شرایط هستند و متاسفانه دنیا همیشه جوری که میخواهیم ما را یاری نمی‌کند.

### موسسه کندو چه مزیتی نسبت به سایر شرکت‌ها دارد و چرا با موسسه کندو امور پذیرش تحصیلی کانادا را انجام دهم؟
- تجربه؛ 
  بیش از 20 سال تجربه موفق در اعزام دانشجویان به دانشگاه های برتر دنیا
- مجوز رسمی؛ 
  دارای مجوز رسمی اعزام دانشجو از وزارت علوم، تحقیقات و فناوری (42/17/67386)
- استراتژی برتر؛ 
  جدیدترین، بهترین و سریع ترین استراتژی رسیدن به تحصیلات معتبر بین المللی
- هزینه رقابتی؛ 
  کمترین و رقابتی ترین هزینه های اپلای و اخذ ویزا
- ارتباطات نزدیک؛ 
  ارتباط نزدیک موسسه کندو با بسیاری از دانشگاه‌های کانادا، انگلیس و روسیه
- شناخت بالا؛ 
  شناخت بسیار خوب نمایندگان موسسه کندو از سیستم آموزشی کشور های کانادا، انگلیس و روسیه

### بهترین رشته‌های تحصیلی برای اخذ اقامت دائم کانادا کدامند؟
سیستم اکسپرس انتری، که برنامه‌های اقامت دائم کانادا را مدیریت می‌کند، در سال ۲۰۲۳ بر افرادی متمرکز شده که در یکی از رشته‌های زیر تخصص و تجربه دارند:

- سلامت
- علوم، فناوری، مهندسی و ریاضیات
- حمل و نقل
- کشاورزی و صنایع غذایی

## آیا رشته ارشد باید با رشته لیسانس من مرتبط باشد؟
تا حدودی باید مرتبط باشد، مگر اینکه در رشته‌های مدیریتی اقدام کنید.

### اگر ترک تحصیل کنم چه اتفاقی برای ویزای من خواهد افتاد؟
نتیجه ترک تحصیل کردن در همه موارد یکسان نیست. ممکن است تا پایان استادی پرمیت مشکلی از نظر ماندن در کانادا نداشته باشید ولی قطعا زمان تمدید استادی پرمیت به مشکل خواهید خورد. اما اگر بدشانس باشید در حین تحصیل هم دانشگاه با اداره مهاجرت کانادا مکاتبه می‌کند و شما باید از کانادا خارج شوید.

### آیا امکان ترک تحصیل و کار کردن در کانادا وجود دارد؟
امکان ترک تحصیل را در حالت عادی نخواهید داشت. مگر اینکه ویزای تحصیل کانادا را تبدیل به نوع دیگری از ویزا کنید. مثلا به نوعی اقامت دائم بگیرید یا پس از عقد قرارداد و درخواست مجوزهای لازم ویزای کار بگیرید. در صورت ازدواج با فرد دارای اقامت تحصیلی یا کاری یا دایم هم شرایط میسر خواهد بود.

### هزینه کلاس زبان در کانادا چقدر است؟
شهریه هریک از مؤسسات زبان در کانادا با یکدیگر متفاوتند.
ما در اینجا به شهریه مؤسسات زبان برخی از شهرهای بزرگ کانادا اشاره می‌کنیم:

- تورنتو: دوره زبان انگلیسی ۱۲ هفته‌ای = ۳,۵۰۰ دلار کانادا 
- کبک سیتی: دوره زبان فرانسوی ۱۲ هفته‌ای = ۳,۵۷۰ دلار کانادا
- ونکوور: دوره زبان انگلیسی ۱۲ هفته‌ای = ۴,۰۰۰ دلار کانادا
- کلگری: دوره زبان فرانسوی ۱۲ هفته‌ای = ۳,۴۰۰ دلار کانادا

### مدرک زبان ندارم. قصد اپلای در کانادا را دارم و برنامه‌ام این است که زبان را در کانادا یاد بگیرم. امکانش وجود دارد؟‌
امکان اقدام بدون مدرک زبان بستگی به رشته تحصیلی شما دارد. در برخی رشته ها این امکان وجود دارد و در برخی دیگر باید حتما مدرک زبان داشته باشید. فراموش نکنید زبان قوی تر برای موفیت شما کلیدی خواهد بود.

### مقاطع مختلف تحصیلی در کانادا کدام است؟
سیستم آموزشی کانادا دارای مقاطع تحصیلی مختلفی است که بعضی از این دوره‌ها در سیستم آموزشی ایران وجود ندارد. به طور کلی مقاطع تحصیلی در کانادا از دوره قبل از دبستان تا دانشگاه شامل: مهد کودک، پیش دبستانی، ابتدایی، متوسطه، دیپلما، لیسانس، فوق لیسانس و دکتری است که در صفحه دوره‌های تحصیلی کانادا به توضیح هر مقطع تحصیلی پرداخته‌ایم.

### شرایط سنی تحصیل در کانادا چیست؟
از قدیم گفتن: «ماهی رو هر وقت از آب بگیری تازه‌ست!». قطعا هم همینطور است. اجازه بدهید کمی با جزئیات بیشتر موضوع رابطه سن و تحصیل را بررسی کنیم.

**رابطه سن و اپلای**

در مرحله اپلای، سن شما هیچ محدودیتی برای اپلای ایجاد نخواهد کرد و اصولا مراکز تحصیلی کانادا امکان اینکه بخاطر سن، فردی را ریجکت کنند نخواهند داشت؛ چون به نوعی discrimination یا همان تبعیض محسوب شده و در کانادا جرم است. پس از مرحله اپلای و پذیرش، بدون دردسر عبور می‌کنیم. خبر بد این است که حتی اگر از دانشگاه مک گیل هم پذیرش بگیریم و ویزا نداشته باشیم بی فایده است. ویزای کانادا پلی است که همه متقاضی‌ها الزاما از روی آن عبور می‌کنند و راهکار دیگری هم وجود ندارد.

**رابطه سن و ویزا**

سن شما روی احتمال صدور ویزا تاثیر مستقیم می‌گذارد. لازم است بین مقطع پذیرش تحصیلی و سن شما رابطه منطقی وجود داشته باشد. 

**برای مثال،** اگر شما ۴۰ سال دارید و می‌خواهید در مقطع لیسانس یا مقطع دیپلم در کالج تحصیل کنید، به احتمال زیاد درخواست ویزای تحصیلی شما رد خواهد شد چون از نظر آفیسر اداره مهاجرت کانادا تحصیل در این مقاطع برای سن ۴۰ سال منطقی نیست، چون سن بالا می‌تواند نشان دهد که هدف و قصد واقعی فرد تحصیل نیست.

البته سن به تنهایی نمی‌تواند فاکتور ریجکت شدن باشد. آفیسر اداره مهاجرت این امکان را ندارد که درخواست ویزای تحصیلی را تنها به خاطر سن بالای متقاضی ریجکت کند و این تبعیض محسوب شده و جرم است. اما آفیسر اداره مهاجرت به اندازه وزیر اداره مهاجرت قدرت دارد. آفیسر به تنهایی تصمیم می‌گیرد که آیا ویزا صادر شود یا خیر. بنابراین اگر ببیند شخصی با سن بالا برای مقاطع تحصیلی پایین اقدام کرده، این موضوع بر نتیجه ویزای متقاضی تاثیرگذار خواهد بود.

### بهترین شهرهای کانادا برای تحصیل کدامند؟
سایت QS بر اساس فاکتورهایی مانند مقرون به صرفه بودن، داشتن شرایط مطلوب و بر اساس دیدگاه دانشجویان فعلی کانادا، ۵ شهر کانادا را جزو بهترین شهرها برای تحصیل و زندگی دانشجویان خارجی معرفی کرده است:

- مونترال
- تورنتو کانادا
- ونکوور
- اتاوا
- کبک سیتی

### کدام استان کانادا را برای تحصیل انتخاب کنم؟
از میان ۱۰ استان، شش تایم زون متفاوت، شهرها و دانشگاه های بی شمار کدام را می‌پسندید؟ اولویت شما چیست؟

خیلی دقت کنید! اینجا جای آزمون و خطا نیست. ممکن است انتخاب اشتباه استان منجر شود که مسیر اخذ اقامت دائم کانادا پس از تحصیل برای شما پیچیده تر شود. برعکس، یک انتخاب درست صد برابر زندگی شما را ساده تر کند. پس ریسک نکنید و برای گرفتن تصمیم درست در این زمینه، شرایط تحصیل در هر یک از استان‌های کانادا را مطالعه کنید که در لینک‌های زیر به طور مفصل به آنها پرداخته‌ایم.

- تحصیل در استان بریتیش کلمبیا
- تحصیل در استان آلبرتا
- تحصیل در استان ساسکاچوان
- تحصیل در استان مانیتوبا
- تحصیل در استان انتاریو
- تحصیل در استان کبک
- تحصیل در استان پرنس ادوارد
- تحصیل در استان نیوبرانزویک
- تحصیل در استان نوا اسکوشیا
- تحصیل در استان نیوفاندلند و لابرادور






---

![[country-canada#منوی کانادا|canada]]



## مرتبط

- [[canada-why|چرا تحصیل در کانادا]]

