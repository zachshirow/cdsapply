---
title: رفع مشکل تاثیر گپ تحصیلی
aliases:
  - رفع مشکل تاثیر گپ تحصیلی
tags:
  - post
date: 2024-07-07
draft: false
direction: auto
---

رفع مشکل تاثیر گپ تحصیلی بر فرایند اخذ پذیرش و صدور ویزای تحصیلی دانشجویان بین المللی در کانادا

گپ تحصیلی مقوله ای است که بسیاری از متقاضیان ادامه تحصیل در خارج از کشور با آن آشنا بوده و به معنای ایجاد هرگونه وقفه بین دو مقطع تحصیلی میباشد؛ چرا که ممکن است بسیاری از دانشجویان و دانش آموزان بخواهند بعد از فارغ التحصیلی در یک مقطع و قبل از ادامه تحصیلات خود یک وقفه داشته باشند.

در بسیاری از دانشگاههای بین المللی، یکی از ملاک های پذیرش نبود وقفه تحصیلی زیاد بین مقاطع تحصیلی متقاضی است؛ همچنان که حتی اگر متقاضی بتواند پذیرش خود را دریافت و سایر شرایط مورد نیاز برای درخواست ،ویزا مانند شرایط مالی را هم تامین کند باز هم ممکن است اداره مهاجرت موضوع گپ تحصیلی را مد نظر قرار داده و با درخواست صدور ویزا مخالفت کند؛ چرا که این تصور ایجاد میشود که تمرکز و جدیت در امر تحصیل برای دانشجو مشکل است.

معمولا برای تحصیل در دوره لیسانس، ۲ تا ۳ سال و برای دوره فوق لیسانس تاه سال گپ تحصیلی مشکلی ایجاد نمیکند. البته کالج ها و دانشگاه هایی هستند که گپهای تحصیلی طولانی تر را هم می پذیرند ولی برای موفقیت در این مسیر باید دلایل گپ تحصیلی ایجاد شده را توضیح داد در مقابل برای مقطع دکتری گپ تحصیلی چندان مسئله نیست و معمولا پژوهشها و سوابق علمی و کاری متقاضی حائز اهمیت است.

لازم به ذکر است که در بسیاری از مواقع ارائه دلیل موجه برای گپ تحصیلی میتواند از تاثیرات منفی آن بکاهد که در ذیل به مواردی از آن اشاره می نماییم. 

وقفه برای تقویت مهارت زبان و اشتغال به کار به خصوص در زمینه رشته تحصیلی از وقفه های قابل قبول هستند. 

تقویت مهارت زبان انگلیسی تاثیر مستقیم در پیشرفت شما در تحصیلات کشور های خارجی دارد. همچنین وقفه تحصیلی به دلیل دریافت گواهینامه و مدارک دوره های کوتاه مدت تحصیلی نیز از جمله گپهای تحصیلی قابل قبول و با تاثیر مثبت است. 

این دلایل می توانند نه تنها گپ تحصیلی را قابل قبول کند بلکه به دلیل داشتن تجربه کاری، دیدی مثبت نیز ایجاد نماید.

اثبات سوابق تحصیلی قابل قبول ارائه انگیزه نامه قوی و یا توصیه نامه معتبر از اساتید نیز میتواند برطرف کننده تاثیر منفی گپ تحصیلی طولانی مدت باشد. 

شرکت در دوره ها همایشها و کنفرانسهای مرتبط با رشته تحصیلی یا مسیر کاری نیز میتواند از عوامل توجیه کننده گپ تحصیلـی باشـد.

اگر خانمی در حین تحصیل باردار شود میتواند برای مدت معینی بین تحصیل خود وقفه ایجاد کند و لذا این امر نیزیک عامل توجیه کننده است.

متقاضیان میتوانند با توجیه تاهل خود و وجود برخی مشکلات و کمبود اوقات گپ تحصیلی خود را توجیه کنند. البته این علت صرفا توجیهی برای گپ یک تا دو ساله است. 

خدمت سربازی برای آقایان از دلایل خوب و قابل توجیهی است که متقاضیان میتوانند از آن استفاده کنند البته متقاضیان فقط به مدت 24 ماه میتوانند از آن بهره ببرند. 
